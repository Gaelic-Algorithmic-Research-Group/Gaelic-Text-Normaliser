Informant : Mrs. Peggy MacDonald, Connel
Collector : D.A. MacDonald
SA 1965/137 B3
Fear a dh'fhalbh e dh'iarraidh 'fhortain AT 566
Fear ... Balach a bha siod 's dh'fhalbh e dol a dh'iarraidh
an fhortain. Agus bha e 'falbh na bha roimhe de latha agus
cuid mhath dhen oidhche. Agus ràinig e sin taigh agus bhuail
e aig an doras. Agus ghlaodh am fear a bha staigh, "Thig a staigh
... thig a staigh, a bhalaich," ars esan. "'S math tha fhios agam
ceann do sheud 's do shiubhail."
Agus thug e dha biadh is leaba. Agus a's a' mhadainn,
"Well, a nist," ars esan, "tha dà bhròig agam ann a seo,"
ars esan, "agus tha mi 'dol g' an toirt dut," ars esan,
"agus fuirichidh tu aig taigh mo bhràthar a-nochd," ars
e fhéin, "agus cuiridh tu an cùlaibh ri 'n aithne 's an
aghaidh air an eòlas 's bidh iad agam fhìn a-nochd
fhathast."
[An cuala thu i sin riamh?]
DAM Cha chuala.
Agus dh'fhalbh e, agus bha e 'falbh cuid mhath dhen
oidhche agus ràinig e an taigh a bha seo. Ghlaodh e,
"Thig a staigh, a bhalaich," ars esan. "'S math tha fhiosam
ceann do sheud 's do shiubhail."
Agus chaidh e staigh agus thug e dha biadh 's deoch.
Agus a's a' mhadainn larna-mhàireach thug e bocsa beag
ás a phòca.
"Seo a nist," ars esan, "tha triùir bheaga ruadh a sin,"
dhèanamh
ars esan.
˩˧ "'s chan eil nì a dh'iarras tu orra ˩˧ nach dèan iad.
Agus bidh thu aig taigh mo bhràthar a-nochd fhathast."
Well, dh'fhalbh e, 's bha e 'falbh fad an latha


's cuid a dh'oidhche 's ràinig e seo an t-àite se.
'S chunnaic e seo dithis a bha seo 'coiseachd mun
cuairt a's an tràigh ... pàirc. Agus chaidh e staigh
"Well," ars am fear a bha sin, "Na robh nì tha ...
an rud tha staigh air a dhèanamh," ars esan, "dh'
fhiathaichinn strainnsear."
Thuirt am fear eile, "Na robh na bheil a staigh a
muigh," ars esan am fear eile, "dh'fhiathaichinn-sa
strainnsear."
Agus cha robh aige ach falbh. Agus 'se sin gu robh
a' bhean aig an fhear eile ri dochann a chuile oidhche
nuair a rachadh e dhachaidh, agus a' bhean aig
an fhear eile marbh, agus na robh i air a tiodhlacadh
bha e 'dol a dh'fhiathachadh an t-srainnseir.
Well, dh'fhalbh am balach, agus bha e 'falbh.
Ach bha seo concert mór 'dol a bhith ann, agus
dh'iarr e air an triùir bheaga ruadha deise brèagh, brèagha
as urrainn e fhaighinn. Agus rinn iad sin, agus
dhreas e e fhéin 's chaidh e chon a' phòsaidh a
bha seo. Agus seo 's ann a ghabh an leataidh a
bha seo nòisein dheth.
ach
Agus co-dhiubh, bha an triùir bheaga ruadha," ˩˧ ge
brith dé mar a fhuair ise greim air an triùir bheaga
ruadh, ghoid i air iad. Agus cha robh nì aige
an uair sin. Ach dh'fhalbh e sheòladh.
Bha an triùir bheaga ruadha air falach air
Agus chaidh am bàta a sin a reigeadh. Agus fhuair
e gu eilean. Agus cha robh e ach a' dol mun cuairt
a sin, 'leagail chraobhan, 's 'dol mun cuairt.
Bha móran de dh'ùbhlan 's de ghnothaichean ann.


Agus bha e 'coimhead feuch a faigheadh e bàta
bheireadh chon a ... air an aig e. Agus m' anam!
Rug e seo air ubhal agus dh'ith e i. Agus dh'fhàs
adharc mhór air a cheann. Agus rug e seo air
té eile agus thuit an adharc dheth.
Fhuair e bocsa seo agus chuir e na h-ùbhlan
a bha seo ann. Agus bha e 'coimhead. Ach
fhuair e seo bàta a chuir air tìr e a's a' cheart
spot ás a dh'fhalbh e. Agus rinn e suas air an
taigh, an té a' ghoid am bocsa air. Agus thòisich
e air reic nan ùbhlan.
'S bha ise 's a ceann a mach air uinneig, agus thug
e dhi té dhe na h-ùbhlan a bha seo
Dh'ith i iad, 's dh'fhàs dà adhairc mhóir oirre. Cha
b' urrainn dhi 'ceann thoirt a staigh.
"Dad," ars esan.
Ghnog e iad. O leig i na creachan 's leig i na h-éigheanan
"O," ars esan, "rinn thu rud-eigin nach ... nach urrainn
daibh tighinn a mach."
"Cha do rinn mise sìon."
"Rinn."
Thug e gnogag eile dhi.
"Dearbh rinn," ars esan.
"Tha iad agamsa," ars ise.
"O feumaidh tu am fear sin thoirt seachad," ars esan.
Ach co-dhiubh fhuair i seo am bocsa agus thug
i dha e. Thug e seo ùbhal dhi 's thuit na h-
adhaircean dhith.
Dh'fhalbh e nuair sin agus thug e dhachaidh ...
thug e aghaidh air an dachaidh, agus dh'fhalbh e.


