Informant : Mary Ann Maclnnis, Stadhlaigearraidh, South Uist.
Collector : D.A. MacDonald.
SA 1963/67 A1
Triùir mhac Rìgh Eirinn
Well, bha tighearna a siodach - 'Se Rìgh Eireann a
chanadh iad ris. Chan eil fhios agamsa gu dearbha
có am bad dhe na h-eileanan a's a robh e 'fuireach -
agus bha triùir mhac aige. Agus bha e glé mhath
dheth, agus bha iad laghach ris na daoine. Ach dh'
fhàs e fhéin uamhasach bochd a seo agus thànaig
fear-sgile g' a choimhead agus thuirt e ris gur e trì
botuil a tobar Fhiobartain ann an deas-mheadhon an
domhain mhór a leighiseadh e.
Well, dh'fhalbh am mac bu shine feuch am faigheadh
e an t-uisge, agus chuir e e fhéin air dòigh agus dh'
fhalbh e. Agus dé rinn e, an truaighe, ach gun deach
e an luib chailleacha-dubh, bana-bhuistrich, tha mi
cinnteach, a' Ghàidhlig as fheàrr orra. Agus 's ann a
chum iad aca e. 'S bha e 'tarruing uisge 's a' nighe
phoitean 's a' dèanamh a chuile rud a b' urra dha
dhaibh, agus cha d'fhuair e riamh as.
Cha robh tuar tighinn. Well, o nach robh tuar tighinn
air 's ann a dh'fhalbh an darna fear bu shine.
da...
Agus ghabh e ˩˧ a' cheart rathad air a ghabh am fear
bu shine, agus gur ann an luib nan cailleachan-dubha
a chaidh esan e fhéin. Agus bha an dithis aca
ann a shin. Cha robh tuar tighinn air a h-aon
seach a h-aon aca.
Thuirt am fear a b' òige an uair sin, "Well," ars esan,
falbhaidh mise, "agus," ars esan, "nì mi 'n gnothach."


"O nach ann agad tha am beachd ort fhéin," ars a
chuile duine riamh ris a' ghille.
"O," ars esan, "tha siod a bheachd orm fhìn co-dhiubh,"
ars esan, "nach téid mise an comhair àite sam bith,"
ars esan, "gu ruig mi an ceann-uidhe."
Well, dh'fhalbh am fear a b' òige, agus tha ... chunnaic
e 'bhràithrean. Agus nuair a chunnaic e 'bhràithrean
thòisich iad air iarraidh air a dhol còmh riutha.
"Cha téid," ars esan. "Cha téid mi 'n ur comhair."
Chum e roimhe. Bha e 'cumail air fad na h-..
fad an latha gu tànaig beul na h-oidhcheadh, agus
's ann a thuirt e ris fhéin, 's e air tighinn gu
craobhan mór, àrda, 's ann a rachadh e suas ann
am meangan craoibhe agus chaidleadh e. Streap e
suas ris a' chraoibh agus chaidh e ann, dhan chraoibh.
Ach cha robh e uamhasach fada a's a' chraoibh idir
nuair a chuala e guth ag éigheach, "Thig a nuas,"
còmh rium agus 's e do bheatha.
"O cha téid," ars esan, "mise 'nad chomhair. Có thu?"
"Tha mise," ars esan, "an guth, "gille math le Meangan
Donn a Gleann na Coille uaine."
"O cha téid mi idir leat," ars esan.
"O thig a nuas," ars am fear a bha shìos, "neo," ars
esan, "bheir mise nuas thu ge b' oil leat."
òg
"Cha toir thu sin cuideachd," arsa f... arsa mac ˩˧ Rìgh
Eireann."
Cha tigeadh e nuas bìdeag dha. Mu dheireadh,
's ann a rug am fear a bha gu h-ìseal air a'
chraobh agus chrath e i. Agus thuit esan 'na


thoitean beag pìos air falbh, agus rug e air. Agus
's e seòrsa de bhiast a bh' ann 'S e mac rìgh fo
gheasaibh a bh' ann fhéin. Agus thug e leis e,
agus chaidh e air a chliathaich air an talamh.
"Fhalbh nist," ars esan, "agus còta de ghaoisid mhór,
fhada air.
"Thig thusa," ars esan, "ann a shiod," ars esan, "agus
cuiridh mise seo thairis ort agus bidh thu glé mh...
bhlàth."
Agus bha e còmh ris fad na h-oidhcheadh, agus
thànaig iad gus a bhith uamhasach fhéin réidh.
Agus dh'innis mac òg Rìgh Eireann a cheann-turuis
dha, agus thuirt e ris mar a dh'éirich dha 'bhràithrean,
's mar a chaidh ... mar a chum na cailleacha-dubha bha
seo iad agus nach fhaigheadh iad as.
"Well, ma tha," arsa Meangan Donn - 'S e chuala
mise bh' air co-dhiubh - "Fàg ... Bheir mise leam
thu 'n diugh ... Falbhaidh mise 's tusa an diugh," ars
esan, "agus bidh sinn," ars esan, "ann an taigh
an Ridire Bhàin, agus bidh sinn ann as nochd.
Agus théid thusa staigh," ars esan, "agus ca... foighneachdaidh
iad," ars esan, "có leis thu, agus innsidh tu gur e
gille math le Meangan Donn á Gleann na Coille Uaine.
Co-dhiubh dh'fhalbh iad. Rànaig iad taigh an
Ridire Bhàin, 's dh'fhan iad ann a shin an oidhche
sin. 'S chaidh ... Mar a dh'iarr Meangan Donn air
chaidh an gille a staigh. Agus thuirt e ris ... riutha ...
Dh'fhoighneachdadh có leis e, 's dh'innis e gur e


gille math le ;eangan Donn a bh' ann a Gleann na
Coill' Uaine.
Well, bha e sin an oidhche sin 's fhuair e gabhail
aige glé mhath, agus cha robh sìon a dhìth no dheireas air.
Agus 's a' mhaduinn an làirne-mhàireach dh'fhalbh
iad. Chaidh mac òg Rìgh Eireann a mach far a robh
Meangan Donn.
"Nist," ars esan, "bidh sinn a-nochd," ars esan, "ann
an taigh an Ridire Dhuibh. Agus foighneachdaidh
iad an aon rud dhiot, agus nì iad a ch... an aon rud
riut," ars esan, "agus a rinn càch. 'S mur a dèan,"
ars esan, "sabaidichidh mise orra."
Well, sin mar a bha. Dh'fhalbh iad, agus bha ... bha
iad ann an taigh an Ridire Dhuibh an oidhche ...
an oidhche sin. Agus chaidh an aon rud a dhèanamh
ann le Meangan ...
riutha, agus dh'innis an gille gur ˩˧ gille math le
Meangan Donn a bh' ann á Gleann na Coill' Uaine.
Well, ch... bha iad a sin an oidhche sin, agus a's
an làirne-mhàireach chaidh mac òg Rìgh Eireann a
mach gu Meangan Donn, agus thuirt e riutha gum biodh
ann an taigh an Ridire Dhuinn, agus gur e sin an
taigh, am fear mu dheireadh dhe na ridirean a bhiodh
aig ...
iad ann an oidhche sin, agus gu cumadh e ... gu falbhadh
iad cho moch 's a b' urrainn dhaibh. 'S cha d'rinn
iad ach falbh cho luath 's a bh' aca.
Agus an oidhche sin, am beul dubh na h-oidhcheadh,
rànaig iad mar a b' àbhaist, taigh an Ridire Dhuinn.
Fhuair ... Dh'fhoighneachdadh an aon rud de mhac
òg Rìgh Eireann, agus dh'innis mac òg Rìgh Eireann


gur e ... gur e gille math le Meangan Donn a bh' ann
á Gleann na Coill' Uaine. 'S fhuair iad an aon welcome
's a fhuair iad a's a chuile h-àite eile, agus bha iad
ann a shin an oidhche sin.
Agus a's a' mhaduinn an làirne-mhàireach - Bha
taigh goirid dhan chaolas. Agus bha aige ri caora...
... fhaighinn,
˩˧ a cheannach" ˩˧ "agus bha leth na caorach aige ri thoirt
ri caora
osdraids
dhan òsdraid ... agus bh... an taobh a bhos, agus bha an leth
eile aige ri thoirt dhi air an taobh thall, air chor
agus gu toireadh i null agus a nall e.
Agus fh... rinn iad seo. Fhuair iad a' chaora 's
rinneadh dà leth air a' chaoraich agus fhuair a'
chaora ... an osdraids leth na caorach air an taobh
a bhos agus dh'fhalbh iad. 'S nuair a rànaig
iad an ca... an caisteal, no an taigh mór a bh' ann
- Chan eil fhios agam-sa gu dearbh. Cha chuala mi
ach gu tai... gur e taigh a bh' ann - 's a chaidh
iad suas chon ... chon an taighe air son iuchraichean
an tobair fhaighinn, agus nuair a rànaig iad, bha
an nighean a bha 'cumail nan iuchraichean 'na cadal.
Agus cha robh ach gu deach mac òg Rìgh Eireann a
staigh 's rànaig e rùm a's a robh an nighean
's bha an nighean 'na cadal. Agus thachair gnothach
a sineach, agus cha robh ... Fhuair e na h-iuchraichean
co-dhiubh.
Agus nuair a fhuair e na h-iuchraichean 's a fhuair
e na trì botuil a lìonadh thill e, agus thug e


an leth eile dhan osdraids dhen chaoraich ... dhen
chaoraich dhan ostraids agus nuair a dh'ith i sia
far a ...
dh'fhalbh iad, agus chaidh e air tìr ˩˧ a's a' bhàgh
a's na dh'fhàg e, agus bha mac... bha gille math le Meangan
Donn 'ga fheitheamh.
"Crath a nist," ars esan, "an gille, "fear dhe na botuil
sin ormsa."
'S nuair a chrath e fear dhe na botuil air a' ghille,
chaidh an gille 'na ... Bha an du... bha Meangan
Donn 'na ghille bu bhrèagha a chunnaic e riamh.
Agus... "Bidh tusa nist," ars esan, "a' gabhail do rathaid,"
ars esan, "mar a thàna sinn, agus," ars esan, "tha mise
'dealachadh riut. Chan eil an còrr," ars esan, "dhe a'
ghnothach-sa riut tuilleadh. 'S tha mi 'toirt móran taing
dhut," ars esan, "gu tug thu mise bho na geasaibh
ghrànda a bh' orm. Agus," ars esan, "'s e na cailleacha-
dubha a chuir orm e. Agus cum thusa nist dhachaidh,"
ars esan, "agus cuimhnich," ars esan, "nach téid thu an
comhair nan cailleacha-dubha, agus gu toir thu ... gu
seachain thu," ars esan, "do bhràithrean."
"Nì mi sin," ars an gille.
Well, dh'fhalbh mac òg Rìgh Eireann, 's bha e an
oidhche sin ann an taigh an Ridire Dhuinn.
[O dh'fhàg mi diochuimhn a nist]
Dé fhuair e a's an taigh ach buileann-cruithneachd
agus botul fìona agus calman.
[Dh'fhàg mi siod a nist an diochuimhn, ach ...]


's thug e leis iad. Agus ann an taigh an Ridire
Dhuinn cha robh fhios gu dé an toileachadh a rinn iad
ris an fhìon, agus 's ann a chum iad aca ... Dh'iarr
iad am botul fìon, agus thug e dhaibh e.
Agus chum e roimhe an làirne-mhàireach gus na
rànaig e taigh an Ridiro Dhuibh. Agus ò nuair a
chunnaic e tighinn ach am botul ... tha ... am
buileann-cruithneachd 's ann a ghabh iad fhéin nòisein
mór dhan bhuileann-chruithneachd, agus 's ann a
dh'iarr iad air a' ghille am biodh e cho math 's gun
toireadh e dhaibh am buileann-cruithneachd, gu
robh e uamhasach feumail dhaib' fhéin.
"O well," ars an gille, ars esan, ars an gille, "nì mi sin,"
ars esan.
'S dh'fhàg e nist aca am buileann-cruithneachd.
'S a's a' mhaduinn an làirne-mhàireach dh'fhalbh e
mar a rinn e, cho moch 's ga b' urrainn dha, agus
rànaig e taigh an Ridire Bhàin. 'S nuair a chunnaic
an Ridire Bàn an calman agus e cho brèagha 's e
cho snog agus e cho math gu ... gu ceilearadh,
's ann a dh'fheumadh e an calman a chumail aige
Agus chum e aige an calman. Agus dh'innis e ...
Fhuair iad an uair sin a mach gur e mac òg Rìgh
ann an taigh an
Eireann a bh' ann. Agus dh'innis e dhan Ridire
Bhàin a chuile sìon mar a dh'éirich dha 'athair
agus mar a bha bochdainn 'athar, agus mar a
dh'éirich dha bhràithrean, agus gu robh to...
... g' ann a dh'iarraidh an uisge a chaidh e.


Well, cha d'rinn e ach cumail air an uair sin.
chon an taighe. 'S nuair a bha e 'tighinn seachad
air taigh nan cailleacha-dubha, gu dé bha 'bhràithrean
ach a's an tobar. Agus thug iad bhuaithe na botuil
agus dhochainn iad e agus mhill iad e, agus chuir iad
dhachaidh a thaigh nan cailleacha-dubha e leis an
uisge. Bha e ann a shin.
dha ...
Bheidh 'athair ... Thugadh an t-uisge ˩˧ do Rìgh Eireann,
ach ma thug cha dèanadh e sìon a dh'fheum dha,
o nach t... o nach d'fhuair e o'n fhear a thug
dhachaidh e.
Agus thòisich iad an uair sin air cruinneachadh
sluagh na rìgheachd mu ... na h-oighreachd mun
cuairt, feuch an robh duine ann a fhuair e no
thug dhachaidh e. 'S cha robh duine a bheireadh
... o cha robh
dha e o nach robh ˩˧ e 'dèanamh sìon a dh'fheum
dha.
Agus thuirt seann duine dhe na bh' ann riutha, ars
esan, "Tha gille," ars esan, "ann an taigh nan cailleacha-
dubha 's cha do dh'iarradh fhathast e. 'S ma bhios
sibh cho math," ars esan, "agus gu cuireadh sibh
daoine g' a iarraidh," ars esan, "feuch," ars esan,
" gu tighinn e."
Agus rinneadh sin. Chuireadh an duine, .. na daoine a
dh'iarraidh a' gille, 's thànaig mac òg Rìgh Eireann
dhachaidh. 'S dh'innis e mar a dh'éirich dha
bhràithrean 's mar a rinn iad air. Agus thug e
an t-uisge dha athair, 's cha robh aon chnead air 'athai


'S ann a dh'fheumadhte nuair sin clann ... an
dithis bhràithrean a chrochadh agus a mharbhadh.
Agus fhuair mac òg Rìgh Eireann an uair sin a
chuile sìon a bhuineadh dha athair, agus fhuair
e an oighreachd agus a chuile rud a bh' ann.
Ach, well a nist, mar a dh'éirich dhan nighinn:
Dh'fhàs an nighean trom, agus thog i ... dh'fhalbh i
as an eilean. Agus bha i 'cheud oidhche ann an taigh an
Ridire Dhuibh no an Ridire ... mar ... mar a bha ... bha
an gille. Agus chunnaic i am botul fìon. Tha e
colach nach tràghadh am botul fìon idir.
"O," ars ise, "cà 'n fhuair sibh am botul fìona?"
'S dh'innis i ... iad dhi gur ann aig gille math le
Meangan Donn a fhuair iad am botul fìona.
"'N dà," ars ise, "'s e mo bhotul fìon-sa a th' ann,"
ars ise, "'s tha mi 'g a thoirt leam."
"O ma 's e h-e," ars iadsan, "thoir thusa leat e."
Thug i leatha am botul fìona. Chum i aice an
botul fìona agus a's a' mhaduinn an làirne-mhàireach
an Ridire
rinn i air taigh ˩˧ ... An Ridire Dubh a bha siod. 'Se
an Ridire Donn. Agus nuair a rànaig i taigh
an Ridire Dhonn gu dé a chunnaic i air a' bhòrd
am
ach gum b' e ˩˧ buileann-cruithneachd.
"O," ars ise, "có thug dhuibh am buileann-cruithneach
tha seo," ars ise, "no có ás a thànaig e?" ars ise.
"'S ann leamsa a tha e."


"'N dà thug," ars iadsan, "gille math le Meangan Donn
á Gleann na Coilll' Uaine a thug dhuinn am botul
... tha, am buileann-cruithneachd."
Agus "O," ars ise, "'s e mo chuid-sa th' ann," ars
ise, "agus tha mi 'g a thoirt leam."
"O ma 's e h-e," ars iadsan, "chan eil sinne 'ga gh...
'ga chumail bhuat."
e ...
Well, dh'fhalbh ˩˧ i làirne-mhàireach cho moch 's
ga b' urrainn dhi, agus tharruing i air taigh an
Ridire Bhàin. Agus nuair a rànaig i taigh an
Ridire Bhàin leum an calman air a gualainn
agus thòisich e air ceilearadh. Agus dh'fhoighneachd
... tha ...
i có thug dhaibh ˩˧ an calman. 'S dh'innis iad sin a
nis gur e mac òg Rìgh Eireann a thig dhaibh ...
dhaibh-san an calman, agus gur ann aig ... mar a
fhuair ... mar a chaidh an calman a thoirt air ...
mar a thug e dhaibh an calman agus mar a dh'innis
e gur ann ag iarraidh uisge ... trì botal a dh'uisge
tobar Thìobartain a bha e ann an deis-meadhon
an Domhain Mhóir, agus gun a chuir e am botul
dhe sin air Meangan Donn, agus gur e mac rìgh a
bh' ann, ach nach robh fhios aige-san có e, agus
... ach
gun tuirt e ˩˧ gur e mac rìgh fo gheasaibh a bh' ann.
Agus chum an nighean oirre an uair sin gus an d'
fhuair e taigh ... tha ... Dé nist?.. rìgh Eireann, gu
d'fhuair i taigh Rìgh Eireann, 's phòs i fhéin 's
mac òg Rìgh Eireann.


Agus sin agad a nist mar a dh'éirich dhaibh
Sin na chuala mise dhith.
O well
DAM ˩˧ 'Se sgeulachd mhath fhéin tha sin. Agus 's ann
aig ur n-athair a chuala sibh i.
MAM 'S ann.
DAM Uhuh.
Dìreach
MAM ˩˧ Aig m' athair.


