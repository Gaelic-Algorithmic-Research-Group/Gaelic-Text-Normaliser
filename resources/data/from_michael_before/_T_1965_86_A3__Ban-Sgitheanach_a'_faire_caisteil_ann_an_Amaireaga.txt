Informant: Peter MᶜCormick, Hacleit, Benbecula.
86
SA 1965/8 A3
Collector : D.A. MacDonald
Ban-sgitheanach a' faire caisteil ann an Amaireaga. AT 320
Nighean a dh'fhalbh ás an Eilean Sgitheanach co-
dhiubh agus chaidh i null a dh'Amaireagaidh
feuch am faigheadh i cosnadh. Agus bha i
treis thall co-dhiubh agus fhuair i seo gu faigheadh
i àite ann an caisteal a bh' ann. Agus chaidh i
chon a' chaisteil co-dhiubh agus thachair an duine
òg rithe a bha sineach a's a' chaisteal agus dh'
fhoighneachd e dhith an ise an té bha air son na
h-obrach agus thuirt i gur a h-i.
"Tha obair agamsa dhut gun teagamh," ars esan, "ma
dh'fhuiricheas tu innte," ars esan, "agus chan eil
càil agad ri dhèanamh," ars esan, "ach suidhe," ars esan,
"'san t-seann chaisteal mhór tha thall ann a seo,"
ars esan. "Agus gheibh thu," ars esan, "coinnlean agus
gheibh thu leabhraichean bhios tu 'leughadh fad na
h-oidhche. Chan eil an còrr agad ri dhèanamh
agus faodaidh tu," ars esan, "cadal fad an latha."
"O glé mhath," ars ise. "Nì mise sin."
A' cheud oidhche bha i ann fhuair i coinnlean
agus lasadh i 'cheud té agus bha aice ri


fuireach gu maduinn gon tilleadh esan a nall
bho'n chaisteal aige fhéin.
Bha i 'dol ann a shin 's bha i 'leughadh 's suas
a seothach mu dhà no trì 's a' mhaduinn chuala i
turbaidich. Cha robh fhios aice dé 'n rud a bh' ann
Bha i 'sìor leughadh. Chan eil fios 'am dé na
leabhraichean bha i 'leughadh co-dhiubh, ach ò
cha do chuir e ... ghabh i sìon a dh'eagal.
Agus an ceann treise móire as a dheoghaidh sin
nochd ... dh'fhosgail an dorus agus nochd bodach
liath a staigh throimh 'n dorus. Agus sheall ise air.
Agus "Na gabh eagal," ars esan, "tha mi 'tuigsinn,"
ars esan
˩˧ "gur e boirionnach tapaidh a th' unnad."
"O chan eil eagal sam bith ormsa," ars ise. "Dé an
duine thu fhéin?"
"Well," ars esan, "o'n a bhruidhinn thu," ars esan,
"tha mi 'dol a dh'innseadh dhut dé an duine
a th' unnam," ars esan. "Bheil fhios agad," ars esan,
"an gille òg a dh'fhasdaidh thus ann a seo," ars esan,
"agus tha thall a's a chaisteal tha siod?"
"Tha," ars ise.
"Sin agad," ars esan, "mac dhomhsa," ars esan.
"Agus tha iomadach nighean," ars esan, "a ghabh


an obair agadsa ann a seo reimhe," ars esan,
"agus bha mise a' nochdadh a chuile h-oidhche,"
ors esan, "agus nuair a bha iad 'gam fhaicinn,"
ars esan, "bha iad a' tuiteam marbh. Ach o'n a
tha thusa 'nad ... cho tapaidh sin," ars esan, "tha mi
'dol a dh'innseadh dhut a chuile sìon a th' agad ri
dhèanamh," ars esan. "'S e mo mhac tha siod thall,"
ars esan, "a's a' chaisteal eile," ars esan. "Agus chaidh
mise a mharbhadh a's a' chaisteal a bha seo," ars esan.
"Agus chaidh mo thiodhlacadh ann an gnoban beag," ars esan,
"dà shlat dheug an taobh a muigh dhe'n dorus,"
ars esan. "Tha e 'na ghnoban beag gorm," ars esan.
"Agus tha drong òir," ars esan, "an tiodhlacadh,"
ars esan, "fo'n staidhridh shìos ann a seo - 'Se
staidhre chloich a th' ann - agus tha clach
canaidh tu
mhór fhlat air a muin," ars esan. "Agus aon,
ri m' mhac am màireach nuair a chì thu e," ars esan,
"mo chnàmhan-sa a thogail ás a sin," ars esan, "agus
mo thiodhlacadh a's a' chladh nàdurra," ars esan,
"agus a dhol chon na cloiche tha seo," ars esan,
"agus an drong a thoir ás," ars esan, "agus
bheil
gach treas bonn dhe na ˩˧ innte," ars esan, "'s ann
leat-sa a tha e," ars esan. "Agus ma nì e sin,"


ars esan, "cha bhi tathaich air a' chaisteal
tuilleadh," ars esan. "Ach mur a dèan," ars esan,
"bidh an tathaich mar a bha i riamh. Agus faic
fhéin a chuile sìon air dòigh," ars esan, "nuair a
thig mo mhac 's a' mhaduinn."
Ceart gu leòr bha an gnothach sin 's dh'fhalbh
am bodach.
Làrna-mhàireach co-dhiubh thànaig e ... mac a'
bhodaich a staigh, am fear a bha 's a' chaisteal
eile. "Tha mi 'tuigsinn," ars esan, "g' eil thu beò."
"O tha mi beò gun teagamh," ars ise, "ach cha robh
dùil agadsa gum bithinn beò nuair a chuir thu
seo an raoir mi," ars ise.
"Feumaidh," ars esan, "gur e boirionnach tapaidh
a th' unnad"
"'Se," ars esan ... ars ise. "Thànaig," ars ise, "d' athair
ann
an raoir ˩˧ an seo," ars ise, "mu dhà no trì uairean
's a' mhadainn," ars ise. "Chuala mise," ars ise, "turbadaich
's mi 'leughadh," ars ise, "agus dh'fhosgail e an dorus,"
ars ise, "agus cha do ghabh mise eagal sam bith
reimhe," ars ise. "Agus bhruidhinn e rium agus
bhruidhinn mi ris," ars ise. "Agus thuirt e riumsa,"
ars ise, "gum bu tusa a mhac a dh'iarr ormsa.


tighinn a seo agus gun deachaidh esan a
bha
mharbhadh a's a' chaisteal a tha seo agus gun
deachaidh a chorp a thiodhlacadh dà shlat dheug
a mach dhen dorus tha muigh a sin," ars ise,
"ann an gnoban beag gorm agus thusa a nist
a dh'fhaighinn dhaoine agus a chnàmhan a
thogail agus a chur ann an cistidh agus
tiodhlacadh nàdurra a dhèanamh dha a's
a' chladh. Agus nuair a bhiodh an tiodhlacadh
seachad," ars ise, "thu dhol sìos gu bonn na
staidhreadh agus a' chlach mhór fhlat a bha
seo a thogail agus gu robh drong òir an
tiodhlacadh ann a sin. Agus tha gach treas
bonn dhe na bheil a's an drongaidh leamsa," ars ise,
"Agus mur a dèan thu sin," ars ise, "bidh
an tathaich air a' chaisteal mar a bha e riamh.
Agus dèan thusa an rud a thogras tu-fhéin,"
ars ise, "ach siod an na h-òrdain a fhuair
mise o d' athair."
"Glé mhath," ars esan. "Gabhaidh mise leis an
rud ... na h-òrdain tha sin," ars esan.
Chaidh e chon a' chnuic co-dhiubh agus fhuair e


daoine agus thog e ti... cnàmhan 'athar ás
a sin agus chuir e ann an cistidh e agus
thiodhlaic e e. Agus nuair a thill iad thog
iad an drong òir agus dhìol e gach treas bonn
air a' bhan-Sgitheanaich agus thill i dhachaidh
agus bha i beairteach riamh.
Dhealaich mise rithe.
'S e Sgitheanach a dh'innis i siod dhomh
rithist.
DAM Seadh dìreach. Dé an t-ainm a bh' air an fhear sin?
PMᶜC O chan eil cuimhne 'am air an diugh.
DAM O tha i math cuideachd.


