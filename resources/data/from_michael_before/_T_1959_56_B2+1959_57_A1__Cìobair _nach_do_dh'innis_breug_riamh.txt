cf. AT 889
Informant : Angus MacLellan, Frobost
Collector : Calum I. MacLean.
SA 1959/56 B2
Cìobair nach do dh'innis breug riamh.
'S e tuathanach mór a bha seo, agus bha e aig
sale latha bh' ann a sheo. Agus bha fear eile,
tuathanach eile 'tighinn dachaidh còmhla ris,
fear Robastanach. Bha iad a' bruidhinn air
luchd-sheirbhis 's cho doirbh 's a bha e dhaibh
an t-àite a chumail; agus an t-airgiod a bha
iad a' cur a mach mu faigheadh iad a chuile sìon
a sheatladh, nach biodh móran aca fhéin.
"O well," ars an tuathanach. "Tha seirbhisich glé
mhath agam fhìn," ars esan. "Ach tha mi 'smaointinn,"
ars esan, "nach biodh e 'na chall sam bith gu
dé gheibheadh deagh sheirbhiseach. Chuireadh e
riut.
staigh dhut e," ars esan. "Tha seirbhiseach agam
fhìn, Dòmhnall an Cìobair, a muigh a's a'
mhonadh," ars esan, "agus 's e seirbhiseach cho
dìleas 's a chunna mi riamh do mhaighstir,"
ars esan, "agus cho fìrinneach," ars esan, "nach
do dh'innis breug riamh," ars esan.
"Hoh!" ars am fear eile. "Bha dùil 'am riamh,"
ars am fear eile
˩˧ "gu robh thu glic gu seo. Fear nach do dh'innis


breug riamh. Sin am fear nach eil ann."
"Well, tha siod aon fhear," ars esan, "nach dèanadh
breug ged a bhiodh e fhéin a's a' choire.
Ghabhadh e ris a' cheart cho plèn," ars esan,
"agus ged a bhiodh fear eile ann."
"O nach fhan thu sàmhach," ars esan. "'S dòch
air
nach robh reusan aige breugan a dhèanamh. Nam
biodh dhèanadh e iad a cheart cho math ri fear
eile. Cha dèan fear sam bith breug fhad 's a
fhreagras an fhìrinn."
"Well, co-dhiubh fhreagras e no nach freagair,"
ars am fear eile, "nam biodh iad uile agamsa
luchd-seirbhis coltach ris dh'fhaotainn falbh
ars esan,
dhan Spàinn," ˩˧ "fad a' gheamhraidh. Cha bhiodh
sìon a dh'eagal orm gu tachradh sìon ceàrr."
"Leabhara," ars am fear eile, "cuiridh mi
fichead not dhut air a' gheall," ars esan, "gun
dèan e na breugan 'nam làthair riut."
"Well, tha e riut ma tha," ars esan. "Feuch a
nist e," ars esan. "'S iom' uair a dh'fheuch
ars esan,
mise e," ˩˧ "'s cha d'fhuair mi breugach
fhathast e."
"Well, ma tha," ars esan, "leig thusa leis," ars an
Robastan, "agus théid mise null latha air 
chor-eigin air an t-seachduin seo tighinn,"  ars esan.


Informant : Angus MacLellan, Frobost.
Collector : Calum I. MacLean
SA 1959/56 B2
Cìobair nach do dh'innis breug riamh (contd.)
air an t-seachduin seo tighinn," ars esan.
Cha robh iad ach ann an nàbachd a chéile, an dithis
aca. "Agus feuchaidh sinn e," ars esan.
"O ceart gu leòr," ars am fear eile.
Bha Dòmhnall an Cìobair bha e 'suiridhe air
banachaig a bh' aig an Robastanach, agus bha fhios
aig an Robastanach air a seo glé mhath. Agus
thuirt e ris a' bhanachaig an latha bh' ann a sheo,
"B' fheàrr leam," ars esan, "a Mhàiri, gu dèanadh tu
an rud a dh'iarrainn ort."
"'N dà, nì mi sin," ars ise, "ma 's a h-urra mi."
"'S urrainn," ars esan, "théid agadsa air a dhèanamh,"
ars esan. "Tha geall mór," ars esan, "eadar mi fhìn,"
ars esan, "agus mo nàbaidh thall a seo," ars esan,
"agus ... mu dhéidhinn Dhòmhnaill, an Cìobair,"
ars esan. "Agus tha stocainnean briogais-glùine
agam fhìn ann a shiod," ars esan, "agus cha robh
ars esan,
iad riamh orm. Agus theirig a mach" ˩˧ "dhan mhonadh,
ars esan. "Gabh leisgeul g' ann a' dol a choimhead
bheathaichean tha muigh a's . a' mhonadh a tha thu,
agus théid gu Dòmhnall iad," ars esan. "Agus tha
fhiosam fhìn gum bi e glé mhór aige. Agus
bhios ...
ge brith gu dé ˩˧ bheir e dhut," ars esan, "na


gabh sìon bhuaithe," ars esan, "ach caora dhubh
a th' aige," ars esan, "a's an treud," ars esan. "Agus
tha maighstir," ars esan, "a' creidsinn uamhasach
am
innte," ars esan, "g' eil i 'na beathach fuathasach
lucky air treud. Agus 's i an aona bheathach a
dh'fhoighneachdas e dheth nuair a thig e gu baile,"
ars esan. "Agus ma bheir thu bhuaithe a' chaora
dhubh," ars esan, "bidh dìreach an gnothach againn."
Dh'fhalbh Màiri agus chum i mach. Bha i
'coimhead feuch a faiceadh i colas Dhòmhnaill.
Ach chunnaic i seo Dòmhnall a' nochdadh air
mullach cnuic. Agus nochd ise i fhéin, agus
thug Dòmhnall an aire dhi agus ghabh e sìos far
a robh i.
"gu
"A Dhia gléidh mi 'Mhàiri," ars esan, "dé chuir
thusa muigh a seo ged tha mise ann?"
"O thàna mi mach," ars ise, "a choimhead
bheathaichean a th' aige muigh aige a's a' mhonadh,"
ars ise, "a's a bheil laoigh. Agus bha toil 'am
gu faicinn thu fhéin," ars ise, "on a thachair dhomh
tighinn a mach. Tha préasant beag agam ann
a sheo bha mi air son thoir dhut," ars ise. "Cha
robh mi 'faighinn t-seans air thoir dhut gun fhiosa
agus thug mi leam e."
"Dé tha sin?" arsa Dòmhnall.
.ean
"O chan eil," ars ise, "ach stocainn ˩˧ a rinn mi dhut.?


Rug Dòmhnall air na stocainnean 's sgaoil e iad.
"O well, well, a' Mhàirr, nach iad tha brèagha."
"O tha iad brèagha gu dearbh," arsa Màiri.
"Tu fhéin a rinn seo?"
"'N dà, 's mi," arsa Màiri, "agus 's iomadh oidhche
anmoch thug mi 'g obair orra, nach fhaca duine
riamh mi 'cur lùb orra, neo nam faiceadh,
neo-ar-thaing nach watchadh iad feuch có air
a rithist a chithte iad."
"O 's tusa tha 'g ràdha na fìrinn," arsa Dòmhnall.
Sin fhéin an cosnadh, 'watchadh. 'N dà, bha dùil
uiread
'am nach robh leithid de mheas agad orm agus gun
dèanadh tu leithid seo dhomh."
"O bha barrachd meas agam ort, a Dhòmhnaill agus
a bh' agad-s ormsa," ars ise.
"'N dà, cha b' urrainn thu sin a ràdh," ars esan.
"Ach gu dé nist air an t-saoghal an rud as fheàrr
leat mise fhaighinn dhut fhéin. Feumaidh tu rud-
eigin a ghabhail bhuam."
"O chan ann air son si... sìon dhe sin a rinn mise
iad," ars ise.
"O tha fiosam nach ann," ara Dòmhnall, "ach
feumaidh tu rud-eigin a ghabhail, bhuam."
"'N dà, an aon rud a bhithinn-sa deònach air a
ghabhail bhuat," ars Màiri, "cha chuireadh e
call sam bith ortsa nan toireadh tu seachad e."
"Dé sin?"
"Tha, a' chaora dhubh."


"'N dà, leabhara, Mhàiri, nam bu leam fhìn i, ged
a bhiodh i 'na h-òr, gheibheadh tu i. Ach sin an
aon bheathach a tha nòisein aige fhéin dheth air
treud. Tha e 'creidsinn gu bheil i uamhasach
lucky."
"A Dhia, nach gòrach thusa. Nach fhurasda dhutsa
leisgeul a ghabhail. 'S dòch nach eil a' chaora
dhubh sin gos 'ith beò gu bràth. Cha do dh'iarr
mise sìon riamh ort, ach siod."
"'N dà, leabhara, ma tha, ge brith dé mar a
dh'éireas dhomhsa, gheibh thu i."
Dh'fhalbh Dòmhnall 's chruinnich e na caoraich.
Rugadh air a' chaoraich dhuibh 's thugadh do Mhàiri i.
Dh'fhalbh Màiri leatha 's thogadh nuair a rànaig i
'sann a bha toilichte an Robastanach.
"O mo bheannachd ort!" ars esan. "Rinn thu dìreach
an gnothach," ars esan. "Chì sinn a nist," ars
esan, "an gléidh e an geall," ars esan.
Chaidh e seo a null far a robh a nàbuidh.
"Am faca sibh Dòmhnall bhon a chunna mi
reimhid sibh?" ars esan.
"O chan fhaca gu dearbh. Cha robh feum agamsa air.
ars esan,
"Well, cuir fios a nist air," feuch an dèan e an
fhìrinn riut ma tha.
"Dé an dòigh a's a bheil thu 'dol g' a fheuchainn?"
ars esan.
"O chan eil agadsa," ars esan, "ach foighneachd


a chuile sìon dheth," ars esan, "mar a b' àbhaist
dhut fhoighneachd dheth nuair a thig e chon a'
bhaile," ars esan. "Agus foighneachdaidh mise an
còrr dhiot," ars esan,..." dheth."
Dh'fhalbh a mhaighstir 's chuir e fios air
Dòmhnall' a dhol a staigh.
Nuair a fhuair Dòmhnall am brath air son a dhol
chun a' bhaile dh'fhalbh e. 'S cha robh fìos
aige o'n t-saoghal gu dé an n... an leisgeul a
ghabhadh e a thaobh na caoire duibhe.
"Dé nist a nì mi? Nuair a ruigeas mi foighneachd-
aidh e dé mar a dh'fhàg mi an treud. Dh'fhàg
mi gu math iad."
"Bheil a' chaora dhubh agad?"
"Chan eil."
"O cà 'n deach i?"
Ach feumaidh mi plàn a chor-eigin a dhèanamh
Dh'fhalbh Dòmhnall agus chuir e a sheacaid
'na ... air a bhata agus chuir e am bata 'na
stob a's a' chnoc.
Well, sin a nist am maighstir. Dé nist tha mi
'dol a chantail? Canaidh mi gun a chailleadh
mar i.
"Tha thu air tighinn, a Dhòmhnaill.
"Tha"
"Dé mar a dh'fhàg thu an treud a muigh?"
"O bha an treud math gu leòr. Chan fhac mi


sìon ceàrr."
"Bheil a' chaora dhubh agad?"
"Chan eil. Chailleadh i."
"Do chailleadh a' chaora dhubh?" ars esan
"O chaill."
"'N dà, gu dearbh, b' fheàrr leam a cóig eile a dh'fhalbh
na i."
"'N dà, b' fheàrr leam fhèin sin cuideachd."
"O well, well, 's cinnteach gur h-e am beathach.
bu mhutha bha nòisein aig duine dheth an ceud
bheathach a dh'fhalbhadh."
"'N dà, chunna mi riamh e," arsa Dòmhnall.
"'N dà, chunnaic agus mise. Ach gu dearbh, gu
dearbh, 's ann innte bha am beathach lucky
air treud. Agus 's e sin a bh' innte beathach
lucky. Cha do chaill mise móran."


Informant : Angus MacLellan, Frobost.
Collector : Calum I. MacLean
SA 1959/57 A1
Cìobair nach do dh'innis breug (contd.)
"An tug sibh ... an tug thu staigh an craicionn
aice dhomh?"
Seall seo.
"Cha tug na poicean, Bu doirbh dhomh e. Cha robh
e agam."
Cha dèan mi an gnothach air an rathad ud.
Feumaidh mi feuchainn air rathad a chor-eigin eile.
Ach socair, canaidh mi gu do ghoideadh i, 's
cha bhi e 'g iarraidh clòimh no craicionn.
Thòisich Dòmhnall as àr.
"Tha thu air tighinn, a Dhòmhnaill."
"Tha."
"Dé mar a dh'fhàg thu an treud a muigh?"
"O tha an treud ceart gu leòr."
"Bheil a' chaora dhubh agad?"
"O chan eil. Chan fhaca mi sealladh oirre bho chionn
dà latha."
"Nach fhaca?"
"Chan fhaca."
"Do shiubhail thu am monadh."
"Shiubhail mise am monadh 's cha do dh'fhàg
mi sloc no abhainn no àite gun siubhal, 's
chan eil e beò no bàs a's a' mhonadh, no
riobag dha clòimh."


"Aye, aye, aye. Ma tha, feumaidh gur h-ann air a
goid a tha i, Dhòmhnaill."
"Chan eil sìon nas cinntiche."
"Well, tha e colach g' eil na mèirlich a's a
h-uile h-àite. Nach eil sin uamhasach. Do
dh'ionndrainn thu gin ach i fhéin?"
"Cha do dh'ionndrainn mise gin ach i fhéin. Ach
dh'ionndrainn mi ise co-dhiubh."
"A well, tha sin fhéin uamhasach. O ma tha,
Dhòmhnaill, feumaidh nach deach i fada."
"O có aige tha fios."
"Cha deach, a Dhòmhnaill. Seall, nam b' e mèirleach
a bhiodh ann bhiodh e air a san a reic. 'S e
cho mór 's gu biodh aige bhiodh a dhìth air.
ort,
Cha deach i fada idir. Ach fuirich thusa ˩˧ cuiridh
sinn air falbh na maoir. Agus ged a dh'itheadh
iad an fheòil chan ith iad a' chlòimh. Brathaidh
a' chlòimh fhéin iad."
"Seall seo a nist," ars Domhnall. Cuirear a nist
air falbh na maoir. Gheibhear a' chaora dhubh
aig Màiri. Théid Màiri dhan phrìosan. Théid
mise ann. 'S tha e na's fheàrr dhomhsa mi fhìn
a dhol ann na 'ga cur-se ann. Cha dèan mo
chuid breug an gnothach. Cha dèan an gnothach
ach an fhirinn, 's biodh i bog no cruaidh.
Dèanadh e 'thoil leam. 'S ma ghabhas i pàidheadh
tha mise coma ged a dh'fhàgainn mo thuarasdal


aige air a sin."
Dh'fhalbh Dòmhnall 's thug e leis an t-seacaid
's tharruing e air a' bhaile. Nuair a rànaig e
chaidh e staigh dhan chitsin. Bha an dithis fhear
'ga fheitheamh shìos a's an rùm. Chuala am
maighstir gun tànaig e. Thànaig e nuas 's dh'iarr e
air a dhol sìos dhan rùm.
as
Chaidh Dòmhnall sìos, sruth falluis air 's e
'tiormachadh 'mhala.
"Obh, obh! a Dhomhnaill, nach ann ort tha am fallas.
's i gu math fuar."
"Tha," arsa Dòmhnall.
"Dé mar a dh'fhàg thu an treud a muigh?"
"O dh'fhàg mi math gu leòr iad. Chan fhaca mi
sìon ceàrr."
"Bheil a' chaora dhubh agad?"
Dh'fhan Dòmhnall sàmhach.
"Bheil a' chaora dhubh idir agad?"
"O chan eil," arsa "Dòmhnall.
"Dé dh'éirich dhi?"
"Well, dh'éirich e dhi gu tug mise seachad i."
"'N reic a rinn thu?"
"Chan e gu dearbh. Bhithinn treis 'ga reic ...
mu reicinn i."
"'S có dha thug thu i?"
"Thug mi dhan bhanachaig aig an Robastanach
a sin i."


"Well, well, well, tha mi 'cluinntinn g' eil nòisein mór agad
dhen bhanachaig tha sin. An ann 'dol thois dhi tochradh
dhem chuid-sa bha thu no gu dé bha 'nad bheachd?"
"Tha e coltach gur h-ann," arsa Dòmhnall. "Ach ma ghabhas
i pàidheadh dhuibh bidh mise deònach mo thuarasdal
fhàgail agaibh air a sin."
"O tha sin ceart gu leòr, a Dhòmhnaill, ach gu dearbh,
gu dearbh bha dùil 'am nach tu dhèanadh e."
dhomh
"Well, thachair e gu do rinn mi e co-dhiubh," ars
Dòmhnall, "ged a tha aithreachas gu leòr an diugh
orm, ach cha dèan sin feum."
"Well, feumaidh sinn fhaighinn a mach gu dé an
dòigh as an tug thu a' chaora dhubh do Mhàiri."
"'N dà, chaidh i mach air an t-seachduin-sa chaidh,"
ars esan, "a choimhead beathaichean a bh' aice
a's a' mhonadh, agus bha préasant beag aice
g' am ionnsaidh-sa ceart gu leòr, agus bha mi
deònach a bhith cheart cho math rithe, agus tha;
ach ged a bheirinn mo chridhe dhi cha ghabhadh i
sìon bhuam ach a' chaora dhubh, agus cha b' urra
mise aig an àm " ˩˧ "a cumail bhuaipe. Agus sin agaibh
ars esan
an fhìrinn."
"A well, well, tha sin uamhasach.
Thionndaidh e ris an Robastanach.
"Dé th' agad-sa ri ràdh, nist ma tha," ars esan.
? "Tha mise ullamh 's e."
"O well, chan eil sìon agam-sa ri ràdh," ars am
fear eile. "Tha e colach gu faodadh tu seasamh


air an rud a bha thu ràdh gu dearbh," ars esan.
Bha Dòmhnall 's ceann crom air.
"N ˩˧ well, a Dhòmhnaill, ma tha," ars esan, "ged a thug
dà,
thu seachad a' chaora dhubh gheibh thu mathanas
ann, o'n a sheas thu air an fhìrinn an diugh mar
a b' àbhaist dhut, ach mur a dèanadh tu sin
cha bhiodh tu là no oidhche agamsa ach na bha.
Agus cha bhi thu nist 'nad chìobair a muigh a sin
na's fhaide, ach bidh thu 'nad mhanaidsear
agamsa staigh a seo. Agus pòs a' bhanachaig
sin a nist, agus biodh i fhéin 's a' chaora dhubh
air.
agad."
Ach 's ann a thog Dòmhnall cluasan ˩˧ Cha tànaig
sìon riamh 'na rathad a bha cho math seo.
Agus phòs Dòmhnall a' bhanachaig, agus bha e
riamh
'na mhanaidsear ˩˧ tuilleadh aig an tuathanach.
Ghléidh e an geall air an fhear eile.
CIM 'S ann aig Alasdair Mór a bhiodh i sin.
AML 'S ann cuideachd.
CIM 'S ann aig Alasdair Mór.


