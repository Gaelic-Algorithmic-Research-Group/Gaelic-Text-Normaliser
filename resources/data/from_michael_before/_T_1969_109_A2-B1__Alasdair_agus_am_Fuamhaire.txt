Informant : D.A. Johnson, Aird Mhór, South Uist.
SA 1969/109 A2-B1
Collector : A.J. MacDonald
Alasdair agus am Fuamhaire
Well, chuala mise mar a siodach a bh' ann triob
gille, agus 's ann gu muir a chaidh e.
Bha e 'seòladh, agus 's ann 's an àm a bha
soithichean
sineach a bh' ann cha robh ann ach ˩˧ seòl
co-dhiubh. Agus co-dhiubh chaidh iad a null
gu cost Africa null mu na rìgheachdan sin,
agus gu dé rinneadh ach am bàta a reaiceadh.
Agus cha d'fhuair duine aisde ach e fhéin.
Cha b' fhiosrach dha gun d'fhuair a chàch air
tìr ach e fhéin.
Agus an t-àit a's a robh e, 's e àite fiadhaich
a's an deach e air tìr. Cha robh ... 'S e
coille a bh' ann. Agus cha robh colas taigheadas
no sìon ann, no duine idir. Ach co-dhiubh
chuir e seachad an oidhche sin a chaidh e
gu tìr, chuir e seachad a's a' choillidh a
sin e.
Agus an làirne-mhàireach dh'fhalbh e.
Agus bha e 'coiseachd 's a' dol air aghaidh,


agus cha robh e 'faicinn taighe no tugha.
Ach a seoach feasgar chunnaic e colas taigh
bhuaithe ann an ùrlar glinne a bh' ann.
Agus thuirt e ris fhéin gu rachadh e seo co-
dhiubh _ Bha an t-acras air - agus gu tadhladh
e seo co-dhiubh feuch gu dé seòrsa àite a bh'
ann. Agus rànaig e an taigh, agus bhuail e
aig an dorus, agus chuala e bhith 'g éigheach shuas:
"Air fith fath fuamhagaich air barraibh an Albannaich,
's fhada bha mo chorp air feadh 'ga meirgeadh
is toll, a' feitheamh air greim dhe d' fheòil 's
bolgan dhe d' fhuil a mhic an Albannaich.
Ach thig a staigh," ars esan, "agus dh'fhaoidte
gun deanamaid," ars esan,
˩˧ "gun dèanamaid na b' fheàrr na sin dhut," ars esan.
Agus chaidh an gille a staigh. Agus 's e Alasdair
a bh' air. Agus chaidh e suas, agus bha
fuamhaire mór shuas a sin. Agus ...
"Seadh," có as a thàna tu?"
Dh'innis e dha mar a dh'éirich dha.
"'N dà," ars esan, "ma thig thu gu còrdadh
riumsa," ars esan, "'s ma bhios tu," ars esan,
"ma nì thu mar a dh'iarras mis' ort," ars esan,


"tha mise fàs sean a nist," ars esan, "agus
cha b' fhuilear dhomh cuideachadh còmh rium
ann a sheo," ars esan. "Agus," ars esan,
"faodaidh sinn," ars esan, "faodaidh mi deagh
cheann a dhèanamh riut fhathast," ars esan,
"agus gum bi thu ceart gu leòr dheth."
O thuirt an gille gun dèanadh esan a dhìchioll
co-dhiubh nach robh e ach a wander-eadh 's
nach robh fhios aige cà robh e 'dol, no gu dé
seòrsa àite a bh' ann.
'S ann mar seoach a bha. Nuair a thànaig
àm dol a chadal, 's àm suipearach dh'fhoighneachd
am fuamhaire dheth co-dhiubh b' fheàrr leis
gad de chailleachan-marbha no pìos de bhradan
ars esan
fìor-uisg. Agus thuirt Alasdair ris, "Well," ˩˧ "ge
brith gu dé rud a nì mi air a' bhradan
fhìor-uisg," ars esan, "cha dèan mi sìon air
na cailleachan-marbha co-dhiubh."
"Well, ma tha," ars esan, "ròstaidh tu dhiù
dhomhsa," ars esan, "agus ròst pìos de
bhradan fìor-uisg dhut fhéin."
Agus rinn Alasdair seo. Fhuair e inneal


air son toiseachadh air an ròstadh a'
ghnothaich, 's ròstadh na gnothaichean, 's
chuir e air dòigh e cho math 's a b' urrainn
co-dhiubh.
dha ˩˧ Agus nuair a fhuair am fuamhaire air
a bheulaibh air a' bhòrd e a sineach,
"A gu beireadh a' bhuaidh agus a bheannachd
ort," ars esan. "'S e Dia fhéin a chuir an rathad
Agus
thu," ars esan, "˩˧ ma nì ... ma nì thusa," ars esan,
"ma bhios tusa," ars esan, "thig thu air mo
réir-sa," ars esan, "bidh sinn ceart gu leòr
a seo le chéile," ars esan.
Agus 's ann mar seoach a bha co-dhiubh.
Ghabh iad an suipear co-dhiubh, agus fhuair ...
sheall am fuamhaire àite-cadail dha. Agus
chaidh e chadal co-dhiubh. Agus làirne-
mhàireach dh'éirich e seo, agus rinn e
leithid eile. Ròstadh e ... dha na cailleachan-
marbha dhasan agus pìos de bhradan fìor-
uisg dha fhéin. Agus bha braiceis aige
deiseil nuair a dh'éirich am fuamhaire.
"O dhuine, dhuine," ars esan, "'s e Dia fhéin
a chuir an rathad thu," ars esan. "'S mise


a fhuair an gille," ars esan, "air deireadh,"
ars esan.
Agus ghabh iad am biadh co... co-dhiubh.
'S nuair a ghabh iad am biadh, thuirt am
fuamhaire ris, "Nist," ars esan, "tha mise
'falbh an diugh," ars esan. "Agus," ars esan,
"tha ... bidh mi," ars esan, "falbh fad an latha," ars esan,
"ach thig mi nochd," ars esan. "Agus," ars esan,
"air na chunna tu riamh," ars esan, "na teirig
ars esan,
a dh'uachdar an taighe," ˩˧ "'s na teirig a dh'
iochdar an taighe," ars esan.
Agus bha coire mór air teine, "agus na tog
an lut," ars esan, "as a' choire."
Agus sheall e fhéin a's a' choire mun d'fhalbh
e, agus sheall e sìos agus sheall e suas,
agus dh'fhàg e slàn aig Alasdair, 's dh'
fhalbh e.
Well, bha Alasdair a nist a staigh leis fhéin,
's a' doidseadh a mach timchioll na pàilios
a' coimhead air gnothaichean 's air
ioghnaidhean an àite. Agus am beul na h-
oidhche thànaig am fuamhaire.


"A ha-a," ars esan, "'s mi bha sona dheth,"
ars esan, "nuair a thàna tu 'nam rathad
an raoir," ars esan. "'S sinne," ars esan, "a
bhios ceart a seo fhathast, mi fhìn 's tu fhéin,"
ars esan.
Agus bha am biadh aig Alasdair deiseil roimhe,
na cailleachan-marbha aige, agus thug am
fuamhaire fhéin dhachaidh gad air a mhuin
dhiubh, agus bha feadhainn aige-san air
an ròstadh dha agus pìos de bhradan fìor-uisg
dha fhéin. Ghabh iad an suipeir co-dhiubh,
agus chaidh iad a chadal.
'S an làirne-mhàireach a seo nuair a dh'éirich
iad thuirt am fuamhaire ris, "Nist," ars esan,
"tha mise," ars esan, "a' falbh an diugh," ars esan,
"agus bheir mi trì latha air falbh," ars esan,
"mun tig mi," ars esan. "Ach air na chunna tu
riamh agad fhéin," ars esan, "na seall a dh'
uachdar an taighe," ars esan, "agus na seall
a dh'iochdar an taighe," ars esan, "agus na
tog an lut as a' choire mhór. Agus ...
"O cha seall," ars Alasdair, "'s cha tog."


Agus dh'fhalbh am fuamhaire a nist. Dh'fhàg
e. Bha e mar seo, 's ged a bha e 'na
fhuamhaire fhéin, a's na h-oidhchean a bh' ann
bha Alasdair 'ga ionndrainn nach tànaig e
dhachaidh. Ach thànaig e seoach an ceann
an treas latha.
"Ha-a," ars esan, "gu beireadh a' bhuaidh agus
a' bheannachd ortsa," ars esan. "'S mise bha
lucky," ars esan, "an latha thàna tu thugam," ars esan.
"Agus bi ... bidh sinn," ars esan, "ceart gu leòr," ars
esan, "ma nì thusa mar a dh'iarras mise ort,"
ars esan. "Bidh sinn ceart gu leòr ann a sheo,
's cha bhi dad a dhìth oirnn."
'S ann mar seoach a bha co-dhiubh. Bha iad ...
Fhuair iad an suipeir 's chaidh iad a chadal.
'S làirne-mhàireach nuair a dh'éirich iad, thuirt
am fuamhaire ris-san, "Nist," ars esan, "tha
mise 'falbh an diugh," ars esan, "agus bidh mi
seachduin air falbh. Ach air na chunna tusa
agad fhéin riamh," ars esan, "na coimhead a
dh'uachdar an taighe 's na coimhead an
iochdar an taighe," ars esan, "agus na tog


an lut as a' choire mhór."
"O cha ch... cha choimhead," ars Alasdair,
"'s cha tog."
Dh'fhalbh am fuamhaire a seo co-dhiubh.
Ach eadar sin is feasgar, bha e 'g ràdh ris fhéin,
"Dia, bidh an t-seachduin fada, agus nam
faighinn a nist teicheadh mu tig e agus m'
aghaidh a thoir air taobh-eigin, agus ma dh'
fhaoidte gun c... gun 'na choinneamh a ghabhas
mi. Ach chan eil fhios 'am, ach meadraigidh mi
an rud co-dhiubh, agus mu falbh mi togaidh
mi ... chì mi dé tha 's a' choire."
Well, sheall e 's a' choire. Thog e an lut as a'
choire mhór agus sheall e ann, agus thuit an
darna taobh dhe na bheil a dh'fheòil air ... air
an t... an darna taobh dhe 'aodann; thuit e
dheth. Agus dh'eubh guth shuas, "O cho
luath 's a rinn thu riamh," ars ise, "nuas a
seo thu," ars ise, "a dh'iochdar an taighe."
Agus chaidh e sìos, agus bha fàlairidh shìos
ann ...
a sineach ˩˧ a's a' cheann shìos aige.
ars ise
"Fhalbh nist," ars ise, "agus tog leat" ˩˧ "an cuman
feòil ud agamsa," ars ise, "agus bheir chon nam
mucan a's a' cheann eile dhen taigh," ars ise,


"agus bheir a nuas," ars ise, "an cuman fliodh
a th' acasan," ars ise. "Agus," ars ise, "siod
currac agad," ars ise, "agus càirich," ars ise,
"mu d' cheann e, agus nuair a bhios tu 'dol
seachad air a' choire mhór," ars ise, "seall ann leis
an taobh eile," ars ise, "agus cuir an currac
mu d' cheann."
'S ann mar seoach a rinn Alasdair co-dhiubh.
Chaidh e, agus thug e leis an cuman, agu's
sheall e a's a' choire a's an dol seachad dha. Thuit
nuair a ... an craicionn air an taobh eile dheth
thuit e dhan choire. Cha do rinn e ach an
currac a chàradh m' a cheann 's a cea... a
cheangal air, 's tharruing e suas, 's bha
tòrr mhucan shuas a sin. Agus thug e
bhuapa am fliodh a bh' aca 's thug e ...
chaith e thuca an cuman a's a robh na
cnàmhan bha ... agus thug e thuice sìos
thuicese chon na fàlairidh iad.
"Siuthad a nist," ars ise, "cho luath 's a
rinn thu riamh beartaich ... beartaich mise,"
ars ise, "'s faigh deiseil," ars ise. "Tha am
fear ud air diochuimhn a dhèanamh," ars ise,


"agus tha e 'tilleadh dhachaidh. Agus,"
ars ise, "ma bheireas e oirnn le chéile seo,"
ars ise, "tha sinn ullamh co-dhiubh."
Well, 's ann mar seoach a bha. Tharruing
e ... Bheairtich e suas i 's tharruing e
mach i. Dhùin e leis an dorus 's dh'fhalbh
e. Leum e a's an dìollaid aicese 's tharruing
Agus bha esan a' tighinn, agus nuair a
e.
thànaig e chon an taighe cha robh duine
roimhe, agus chunnaic e gu robh chuile sìon
a bh' ann air falbh 's gu robh chuile sìon
air atharrachadh. Agus laom e as an deaghaidh.
?
"Fhalbh," ars ise, "tha am fear ud air tighinn
dachaidh a nist," ars ise, "agus," ars ise, "tha e
air ... air an tòir; tha e 'gar leantail a nist,"
ars ise, "tha e as ar deaghaidh," ars ise.
"Chunnaic e," ars ise, "gu robh chuile sìon air
falbh."
Agus a ... chum iad rompa co-dhiubh. Cha
ruigeadh e leas ise a chriosadh. Bha e
criosda cho math 's a b' urrainn dhi fhéin,
an fhàlairidh. Agus thuirt i ris, nuair
... bha
a bha ˩˧ e seoach bha ... thànaig e ann


an àite éigheach dhaibh, agus thòisich an
talamh air dol air chrith, thug e ...
Agus thuirt ise ris. "Cuir," ars ise, "làmh,"
ars ise, "a staigh 'nam chluais," ars ise.
"agus feuch," ars ise, "am faigh thu ubhal
a sin."
Agus dh'fhalbh Alasdair agus dh'fheuch e
staigh a' chluas aice, agus fhuair e an ubhal.
"Siuthad a nist," ars ise, "dèan dà leth oirre
sin," ars ise, "agus co... caith an darna leth
dhith," ars ise, "far do ghuaille dheas," ars ise,
"'s na coimhead as do dheaghaidh air na
chunna tu riamh."
'S ann mar seoach a bha. Rinn esan mar a
dh'iarr i air, 's chaith e as a deaghaidh
i, agus dh'fhàs a' choille ann a shin
nach ... b' àirde agus bu dlùithe agus nach
robh rathad aig creutair mhàthar faighinn
throimpe, mur a faigheadh eun adhar
seachad oirre. Agus thànaig esan thuice.
"Fhalbh," ars esan, "tha cheud chuid a dh'
innleachdan bradaig a seo," ars esan,


"air a chur fo m' shròin an diugh," ars esan,
"ach 's e mi fhìn bu choireach," ars esan,
"nuair a dh'ionnsaich mi leithid dhi," ars
esan.
"Fhalbh," ars ise, "tha am fear ud air tighinn
chon na coilleadh," ars ise.
ars esan,
"Ach," ars esan, "nam biodh," ˩˧ "mo thuagh bheag
agus mo thuagh mhór agamsa," ars esan,
"cha bhithinn-sa fada," ars esan, "a' dèanamh
rathad dhomh fhìn throimh 'n choillidh,"
ars esan. "Agus 's fheàrr dhomh," ars esan,
"tilleadh dhachaidh," ars esan, "agus am
faighinn."
Thill e dhachaidh.
"Fhalbh," ars ise, "tha am fear ud air tilleadh
dhachaidh, agus faodaidh sinn dèanamh air
ar socair beagan a nist," ars ise. "Tha e air
tilleadh dhachaidh," ars ise, "a dh'iarraidh na
tuagh bheag agus na tuagh mhór," ars ise,
a rithist
"agus bidh e aig a' choillidh an ceartair ˩˧," ars
ise, "a' dèanamh rathad."
'S ann mar seoach a bha. Rànaig e an
taigh agus thug e leis an dà thuaigh, agus


tharruing e. Agus rànaig e 'choille, agus
nuair a rànaig e 'choille thòisich e air
gearradh rathad throimh 'n choillidh. Agus
gheàrr e seo rathad throimh 'n choillidh, ars
gu faigheadh e throimpe. Agus nuair a
thànaig e chon an taoibh eile dhen choillidh
dh'fhalbh e 'dol a char am falach an dà
thuaigh. Agus thànaig feannag os a chionn
agus "Gràc, gràc," ars ise, "ma 's tu chuireas
ann iad cha tu bheir as iad," ars ise.
"'N dà, chan eil fhios 'am fhìn, a rud bhig
ghrànda, ghlais," ars esan, "ge nach toireadh
tus as iad," ars esan, "nach innis thu do
chuid-eigin eile bheireadh as iad. Agus
's fheàrr dhomhsa," ars esan, "tilleadh
dhachaidh leotha," ars esan, "agus bidh
ars esan,
fhios," "'am cà 'm faigh mi iad nuair
bhios mi 'gan iarraidh."
'S ann mar seoach a rinn e co-dhiubh.
Thill e dhachaidh, agus dh'fhàg e an dà
thuaigh a staigh, agus tharruing e air
an trac cheunda air ais. Agus rànaig e


rinn e
an rathad a ˩˧ throimh 'n choille agus chaidh e
throimh 'n choillidh, agus laom e as an
deaghaidh-san an uair sin a rithist.
"Fhalbh," ars ise, "tha am fear ud," ars ise, "air
tighinn throimh 'n choillidh a nist," ars ise, "agus
tha e air ar tòir a rithist," ars ise.
Agus bha ... bha iadsan a' cumail rompa co-dhiubh,
an
agus thànaig esan a seoach dhan àite-eubhach
dhaibh a rithist.
"Coma leat co-dhiubh, nuair a bheireas mise
oirbhse," ars esan, "cha bhi agaibhse ach
goigean as gach goigean, agus cha tusa tha mi
'coireachadh," ars esan, "ach a bhana bhuisdreach
a dh'fhalbh còmh ruit," ars esan. "Ach cha
ars esan,
dèan i an còrr" ˩˧ "nuair a gheibh mise 'na mo
làmhan a rithist i."
Agus ... "Nist," ars ise, "faigh deiseil," ars ise,
"an leth eile dhen ubhal," ars ise.
Agus fhuair esan deiseil an ubhal. Agus
nuair a thòisich a seo an talamh a' dol air
chrith fo 'n casan. "Nist," ars ise, "caith," ars ise,
"far do ghualainn cheàrr an triob seo," ars ise,
"agus na seall as do dheaghaidh air na chunna
tu riamh."


Agus rinn Alasdair sin. Cha do rinn e ach
a caitheamh far a ghualainn cheàrr, agus
cha do .... cha do sheall e as a dheaghaidh no
sìon. Agus dh'fhàs an sgaladh bu chaise
agus a b' àirde agus nach robh rathad aig
creutair, mar a rachadh eun adhair fhéin
seachad oirre throimhe. Agus rànaig esan an
sgaladh.
Fhalbh," ars esan, "seo," ars esan, "an darna
cuid a dh'innleachdan bradaig," ars esan, "ach
's e mi fhìn bu choireach," ars esan, "nuair a
dh'ionnsaich mi a leithid dhi," ars esan.
"Tha e an diugh," ars esan, "'ga chur 'na
thacaid throimh m' shròin fhìn," ars esan.
"Ach," ars esan, "nam biodh mo thu ... mo
gheimhleag bheag agus mo gheimhleag mhór agamsa,"
ars esan, "cha bhithinn-sa fada a' dèanamh
rathad throimh 'n sgaladh seo," ars esan, "agus
's fheàrr dhomh," ars esan, "tilleadh dhachaidh," ars esan,
"g' an iarraidh."
Well, thill e dhachaidh a seo a dh'iarraidh
na geimhleig bheag agus na geimhleig mhór.
Agus rànaig e an taigh 's thug e leis iad,
's dh'fhalbh e air ais, agus rànaig


e an sgaladh, 's thòisich e air gearradh
steapanan a's an sgalaidh leis na geimhleagan,
ors mu dheireadh gu d'fhuair e an sgaladh
a dhìreadh seachad oirre. Agus nuair a
dhìrich e seachad air an sgalaidh a seo,
thuirt ... dh'fhalbh e dol a chur am
falach an dà gheimhleig, agus thànaig an
fheannag os a chionn agus
"Gràc, grac," ars ise, "ma 's tu chuireas
ann iad," ars ise, "cha tu bheir as iad," ars ise.
"'N dà, chan eil fhios 'am fhìn, a rud bhig,
ghrànda, ghlais," ars esan, "ge nach
toireadh tus' as iad," ars esan, "nach
innis
innseadh thu do chuideigin eile," ars esan,
"a bheireadh as iad," ars esan. "Agus 's
fheàrr dhomhsa tilleadh dh leotha," ars esan,
"agus bh... tha ... nuair bhios feum agam orra," ars esan,
"bidh fhios 'am cà 'm faigh mi iad."
Agus 's e seo an rud a rinn e.
"Fhalbh," ars ise, "tha am fear ud air
tilleadh dhachaidh," ars ise, "leis an dà
gheimhleig a rithist," ars ise. "Bidh sinn


deagh phìos air aghaidh a nist," ars ise,
"mu faigh ... mu tig e faisg oirnn a rithist.
Ach," ars ise, "mur a dèan sinn an gnothach
air an triob seo," ars ise, "tha droch sheans
againn, na 's lugha na bheir sinn a mach
bhaile."
'S ann mar seoach a bha co-dhiubh. Rànaig
esan an taigh leis na geimhleagan 's dh'fhàg
e staigh iad, agus thill e air falbh a rithist.
Agus rànaig e a' choille 's chaidh e
throimpe throimh 'n rathad a rinn e 's
rànaig e an sgaladh, 's dhìrich e na
steapanan a rinn e a's an sgalaidh, agus
dhith.
fhuair e chon an taoibh eile ˩˧ Well, laom
e as an deaghaidh an uair sin. Agus
bha e 'teannadh orra gu math, agus bha
iad 'ga chluinntinn ag éigheach as
an deaghaidh. Agus nuair a thòisich a
seoach an talamh ri dol ... dol air
chrith thuirt ise ris, "Feuch a nist,"
ars ise, "an t-iorball agamsa," ars ise,
gaoi...
"agus an snàithlean ˩˧ gaoisid," ars ise, "tha


fàs .. á ... á cridhe an iorbaill," ars ise.
"Bheir as e," ars ise.
Agus thòisich Alasdair ri smeurachd an
iorbaill aice, agus fhuair e an snàithlean ...
an snàithlean a bha 'fàs ann ... ann an
cridhe an iorbaill aice, agus thug ...
spìon e as e.
"Nist," ars ise, "nuair a bhios e gos 'ith
againn," ars ise, "leig air falbh leis a' ghaoith
e," ars ise, "far do ghualainn deis," ars ise.
'S ann mar seoach a bha co-dhiubh.
Nuair a bha e 'teannadh orra, 's gur a gann
a sheasadh iad air ... air an talamh leis mar
a bha e 'ga chur air chrith, leig Alasdair
air falbh an snàithlean gaoisid a bha seoach.
Agus dh'fhàs an uair sin locha bu leatha agus
bu doimhne agus nach robh rathad aig
an ... sìon air tighinn throimhe, na 's lugha
nan tigeadh bàta tarsuinn air, neo eun
adhair seachad air. Agus rànaig e an locha.
"Ha-a," ars esan, "seoach, ars esan, "a'
chuid mu dheireadh a dh'innleachdan


bradaig," ars esan. "Ach bha mise latha
dhe m' làthaichean," ars esan, "ach nam
biodh mo shluasaid bheag," ars esan, "agus
mo shluasaid mhór agamsa," ars esan, "cha
bhithinn-sa fada 'taomadh seo," ars esan.
ars esan.
"Ach," ˩˧ "bha mise latha dhen làthaichean," ars esan,
"a thaomainn an locha le trì strùpagan."
Agus ... "Fhalbh," ars ise, "tha am fear ud air
tighinn chon an locha," ars ise, "'s mur a dèan
sinn an gnothach an dràsda air," ars ise, "mu
dèan seo an gnothach air," ars ise, "'s ...
neò mur a toir sinn a mach baile," ars ise,
"tha sinn caillte co-dhiubh."
'S ann mar seoach a bha co-dhiubh. Agus ...
"Ach," ars esan, "chan eil fhios 'am," ars esan,
"an latha dha bheil mi 'n diugh," ars esan,
"nach rachainn glé fhaisg air," ars esan.
Agus dh'fhalbh e agus thànaig e chon an
locha, agus chuir e 'òrdagan an ceannaibh
a shlios, agus thòisich e air gòdruich
?
agus thug e a' cheud strùpag as an locha,
agus chuir e mach air a chùlaibh, agus


bha an ath locha a sin. Agus chaidh e seo agus
Thug e as an darna té.
"Well," ars esan, "nan toirinn an treas té as
beagan na b' fheàrr," ars esan, "chuirinn
gu àite grunnachaidh e."
Agus chuir e mach an dàrna strùpag air a
chùlaibh, agus chaidh e ann a ...
e ris
leis an treas té a tharruing. Agus
tharruing e i 's tharruing e tuilleadh 's
a' chòir, agus spreadh e.
"Fhalbh," ars ise, "tha am fear ud air spreadhadh,"
ars ise. "Faodaidh tu," ars ise, "gabhail air a
shocair a nist," ars ise. "Cha chuir e an còrr
dragh oirnne tuilleadh."
Agus cha do ... cha robh iad an uair sin ach
a' coiseachd. Bha esan air muin na fàlairidh,
's bha ... bha i 'coiseachd air a socair, 's ...
Agus ann am beul dorcha na h-oidhcheadh
a seoach nochd iad ri baile. Agus thuirt ise
ris, nuair a rànaig iad am baile, "Nist," ars ise,
Thànaig iad faisg air ... Fhuair iad pàirc
ann a shin mun deach iad a staigh dhan
bhaile - agus thuirt i ris, "Nist,"


ars ise, "fàgaidh tu mise ann a sheo," ars ise,
"agus théid thusa," ars ise, "agus gheibh thu
àite," ars ise, "a's a' bhaile," ars ise, "an cuir
thu seachad an oidhche, "ars ise. "Agus," ars ise,
ars ise,
"cuimhnich," ars ise, "thig," ˩˧ "g' am choimhead a
seo a chuile feasgar," ars ise.
Well, thuirt Alasdair rithe gun dèanadh e sin,
agus dh'fhàg e a's a' phàirc i, 's dh'
fhalbh e fhéin 's fhuair e àite, taigh beag
a bha sineach a bha an iomall a' bhaile.
Chaidh e ann agus fhuair e àite-fùirich
ann a shin.
Agus làirne-mhàireach a seoach, feasgar,
chaidh e sìos agus ...
"Siuthad a nist," ars ise, "cuir cuairt," ars ise,
"timchioll a' bhaile," ars ise.
Agus rinn e sin. Chaidh e a's an diollaid,
's chuir e air dòigh ise, 's dh'fhalbh iad
Chaidh iad cuairt agus mar a chaidh
iad gach àite, bha rìgh ann a shineach agus
... a's a' bhaile a bh' ann, agus bha nighean
òg ann, i aig an rìgh. Cha chuala mi gu
robh ann ach i fhéin. Ach co-dhiubh


chunnaic i am marcaiche a bha seo, agus
ghabh i nòisein mór dhen duine.
Agus co-dhiubh seoach fhuair ... fhuair i ann
an contact ris. Agus chuile h-oidhche
co-dhiubh bhiodh Alasdair a' gabhail raoid
leis an fhàlairidh, bhiodh e ... nighean
's ann
an rìgh a' tachairt ris. Ach ˩˧ mu dheireadh ...
's ann a thànaig an gnothach a seo mu
dheireadh g' ann a dh'fheumadh e a
pòsadh.
Agus thuirt an fhà... thuirt an fhàlairidh
ris a seo, thuirt i, "Nist," ars ise, "bidh
nighean an rìgh," ars ise, "tha i mach," ars ise,
"air son do phòsadh," ars ise, "agus pòsaidh
i thu cuideachd," ars ise, "agus pòs i
cuideachd," ars ise. "Agus cuimhnich," ars
ise, "air na chunna tu riamh," ars ise, "nach
fhàg thu mise," ars ise, "gun fiathachadh a
thoirt dhomh chun na bainnseadh."
"O gu dearbh, gu dearbh," ars Alasdair,
"chan fhàg agus chan ann dhomh bu chòir,"
ars esan.


Ach 's ann mar seoach a bha co-dhiubh.
Bha iad a' dol air aghaidh mar sin, 's bha
'ga chur
gnothaichean na bainnseadh a' dol air aghaidh,
's bha iad a' dol a phòsadh. Agus bha nigh...
bha an rìgh a' toirt dhi a leithid seoach a dh'
àite dhen staid air son ... air son, air a nighean.
Cha robh aige ach an aon té co-dhiubh. Agus
bha e a' toirt dhi a leithid seoach dhen staid
dhi fhéin.
Agus co-dhiubh seoach thànaig latha na
bainnseadh. Agus chruinnich móran dhen
ri... dhen rìgheachd a bha sineach chon
na bainnseadh agus banais nighean an rìgh
agus an duine, bh' ann a sheo. Agus
phòs co-dhiubh Alasdair. Agus 's ann
an déis ... làirne-mhàireach an déis na
bainnseadh 's ann a chuimhnich Alasdair
ar an fhàlairidh, nach tug e fiathachadh
dhan fhàlairidh mar a dh'iarr i.
Agus dh'fhalbh e. Sgioblaich e e fhéin
's a' mhionaid 's dh'fhalbh e, 's rànaig
e 'phàirc 's cha robh sgeul oirre.
Well, far am biodh i aige daonnan shuidh e


ann a shin agus thòisich e ri caoineadh.
Agus bha e 'caoineadh ann a shin, agus
a chridhe gos 'ith briste air sàilleabh mar
a rinn e. Agus thànaig seòrsa de
norradaich cadail air 's e air toirt fairis
a' rànaich ann a shineach, agus chuala e
gàire air a chùlaibh, agus sheall e, agus
bha am boirionnach a bha sin 'na seasamh
air a chùil.
"Dé tha ceàrr ort?" ars ise.
"O 's ann 's coma sin dé tha ceàrr orm," ars esan.
"Chan eil e gu feum ... reusan dhomhsa bhith
'g innseadh a dhuine sam bith gu dé rud
tha ceàrr orm," ars esan. "Tha e ceàrr," ars esan,
"air sàilleabh mo ghòraiche fhìn," ars esan.
Agus ... "Dé," ars ise, "a dh'éirich dhut?"
Well, dh'innis e dhi mar a dh'éirich dha.
"Well," ars ise, "éirich thusa, a' ghille mhath,"
ars ise. "Agus 's mise am boirionnach," ars
esan, "agus rinn thu glé mhath," ars ise.
"Tha mise fo gh... Tha mise clìoras na


geasaibh a nist," ars ise, "'s tha mi
mar a bha mi riamh," ars ise, "agus
thugainn thusa," ars ise, "còmhla riumsa."
Well, 's ann mar seoach a bha co-dhiubh.
Dh'fhalbh Alasdair, e fhéin 's i fhéin, an achlais
aig a chéile, 's ghabh iad suas am baile
sin. Agus rànaig iad, agus rinn iad dìreach
an taigh an rìgh. Agus bha ise pailt cho eòlach
ann agus a bha Alasdair fhéin, mar a robh na
b' eòlaiche.
Agus bha iad aig pàileis an rìgh agus thug
cuideigin an aire dha ... dhaibh throimh
uinneig, agus leigeadh an eubh gu robh
Alasdair a nuas a seo is téile còmhla ris.
Agus thànaig an rìgh, thànaig e mach dhan
dorus. Agus ...
"Nach eil thu Dhia mhór 'gam fhaicinn!"
ars esan,
ars esan, "an déidh dhomh," ˩˧ "a leithid seo
dhan rìgheachd a thoirt seachad," ars esan,
ars esan,
"nuair," ˩˧ "tha té eile aige an diugh," ars esan.
Agus bha e 'studaigeadh agus e 'na
sheasamh aig an dorus agus e 'sìor
a's
choimhead orra tighinn 's iad a' tighinn


a nuas chon an taighe. Ach a mach a
ghabh e seoach ann am bonnaibh nan cas
'nan coinneamh, agus ghabhabh mu amhaich
a' bhoirionnaich a bha còmh riutha. Agus
có bha seoach ach piuthar dhan rìgh a chaidh
a ghoid o chionn bhliadhnachan air ais, 's
nach robh fhios có dhiubh bha i beò no marbh,
no cà 'n deach i, nach d'fhuaradh sgeul
riamh oirre. Agus thugadh an uair sin a staigh
i, agus ma bha banais aca reimhid 's ann
a rinneadh a' bhanais an dràsda, nuair a
thànaig Alasdair agus a ph... piuthar an rìgh.
aige.
B1
Agus fhuair mise mi fhìn cuireadh chon na
bainnseadh, ach cha do dh'fhan mi idir
aice. Bha an t-astar tuilleadh is fada agam,"
air son faighinn dhachaidh, agus smaointich
mi gum bithinn a' falbh, ach chan fhaca ...
cha deach mi rathad pàileis an fhuamhaire
co-dhiubh. 'S thàna mise dhachaidh. Agus
sin mar a chuala mise mar a dh'éirich
dhan ghille sin. 'S bha e ceart gu leòr tuilleadh.


AJM Glé mhath. Agus 's e piuthar an rìgh
's i an fhàlairidh, an i?
DAJ 'S i an fhàlairidh. Bha i air a cur fo
gheasaibh aige-san
AJM Aig an fhuamhaire.
DAJ Aig an fhuamhaire.
AJM O seadh.
DAJ Bha.
M Agus dé bu choireach gun do thogadh na
geasaibh dhith?
DAJ Chionn 's bha... Feumaidh gur e siod na
geasaibh a bh' oirre gus a faigheadh ...
gus an tachradh siod rithe, no rud ...
AJM Nam biodh Alasdair air a fiathachadh
chon na bainnseadh cha bhiodh na geasan
idir air a thogail dhith.
DAJ Cha bhiodh. Cha bhiodh. Cha bhiodh
na geasaibh dhith idir.
AJM O seadh.
DAJ Ach siod an dòigh a's an tàna na geasaibh
dhith, rud-eigin a chaidh 'na h-aghaidh,
fhios agad, mar siod, mar a chaidh 'nan
aghaidh a thaobh Alasdair nach do


dh'fhiathaich e chon na bainnseadh i,
AJM Seadh dìreach.
DAJ Sin an dòigh a's a robh i ... an dòigh
a's a faigheadh i clìoras na geasaibh.
AJM Agus có aige nist a chuala sibh ...
DAJ O chuala mi aig an fhear a chuala mi
chuile gin aca, aig m' athair.
Aig
AJ ˩˧ ur n-athair a rithist.
DAJ Seadh.


