Informant : Angus Maclellan, Frobost, South Uist
Collector : Calum I. Maclean.
SA 1960/17 A3 - B1
Mac a' Ghàrnalair
AT 1525
Uachdaran a bha seo. Bha e cumail garnàlair,
's bha gille aig a' ghàrnalair 's bha e uamhasach
dona. Chan fhàgadh e sìon gun ghoid thall no bhos.
Thionndaidh an t-uachdaran cho cruaidh air a' ghàrnalair
's gu feumadh e an gille chur air falbh, neo e fhéin
a chlìoradh air falbh air fad.
Agus co-dhiubh dh'fhalbh an gille. Agus bha e aig
cosnadh, agus tha mi cinnteach gu robh e cho math
air a' mhèirle, gu robh e 'feuchainn ri uiread 's a
b' urrainn e fhaighinn. Thug e bliadhna air falbh.
Thànaig e seo dhachaidh.
Chuala an t-uachdaran gun tànaig e 's thànaig e far
a robh e.
"Tha thu air tilleadh," ars esan.
"Tha."
"Có ris a bha thu on a dh'fhalbh thu?"
"Cha robh ach ris a' mhèirle," ars esan.
"Tha mi cinnteach g' eil thu 'nad dheagh mhèirleach."
"Well, cha do dh'fhairlich móran fhathast orm," ars esan.
"A well, ma tha," ars esan, "tha pònaidh agamsa a siod
a's an stàball," ars esan, "agus feumaidh tu
ghoid a-nochd, neo bidh am bàs agad. Agus bidh
triùir 'ga gheàrd."
"Dé mar a ghabhas sin goid," ars esan, "agus triùir
'ga gheàrd?"


"Well, tha agad ri dhèanamh," ars esan, "agus feumaidh."
O cha robh fhios aige gu dé rud a dhèanadh e. Bha
e mach, ach gu dé chunnaic e ... choinnich e ach
seann saighdear a' tighinn, agus 's e aodach an airm
a bh' air, 's cha robh air ach ragachan. Bha e air
tolladh air thall 's a bhos. Agus bha deagh
dheise airesan.
"B' fheàrr leam," ars esan, "gu toireadh tu dhomh an
deise sin a th' ort," ars esan. "Tha mi cinnteach g'
eil i ullamh co-dhiubh agad," ars esan, "agus bheir
mi dhut an deise a th' orm fhìn 'na h-àite."
"'N dà, gu dearbh nam biodh na b' fheàrr na seo
agamsa," ars an saighdear, "'s a chuirinn orm," ars
esan, "ach gu dé rud tha thusa 'dol a dhèanamh
rithe?"
"O bi thusa coma dé tha mi 'dol a dhèanamh
rithe," ars esan, "ach ma bheir thu dhomh i."
"Th' anam fhéin gu faigh," ars esan.
Chuir e dheth an deise, 's thugadh dha i, 's
thug esan an deise a bh' air fhéin dhan duine 'na
àite.
Nuair a dhorchnaich an oidhche dh'fhalbh esan
agus fhuair e trì botuil uisge-bheatha, agus chuir
e 'na phòca iad, agus chuir e air deise an t-
saighdeir. Dh'fhalbh e null timchioll a' bhaile
's thànaig e seo timchioll air an stàball. 'S


bha am pònaidh a staigh 's an stàbull, an dorus
fosgailte 's na fir a staigh 'ga gheàrd, 'nan
suidhe.
Dh'fhalbh esan 's leig e e fhéin 'na shìneadh
ann an cùl sitig an stàbuill. Agus thòisich e
seo a' leigeil aona chrith ás, "Ao... aodh ... hao... hao
hao," aige, 's ...
"Dé rud tha siod?"arsa fear. "Seall a mach."
Sheall fear aca mach. Ghabh e null.
"A Dhia," ars esan, "tha seann saighdear ann a
sheo. Tha e gos 'ith ullamh."
Bha esan 's e air chrith 's cha ... Bha e
'bruidhinn ris, 's ò cha robh guth aige. Cha b'
urrainn dha guth a ràdh.
"Trobhad," ars esan, "'s togaidh sinn a staigh e.
Thog iad a staigh e, 's chuireadh 'na shìneadh
ann an stàl e. Chuir esan car dheth, 's nochd
fear dhe na botuil a mach ás a phòc.
"Ho, nach seall e! gus a gharbh bhotul aige," "ars esan.
?
"Ho! 'ille bhochd!"
Rugadh air a' bhotul 's thugadh an corc ás,
's thòisich iad air òl a' bhotuil. Agus bha
esan 'na shìneadh a's an stàl. Chuir e seo
car dheth 's nochd botul air an taobh eile
dheth.
"Nach seall e aig," ars esan. "Tha fear eile aige."


Thugadh bhuaithe am botul eile. Agus thòisich
iad a seo air a phutadh feuch a gabhadh e
fhéin deur.
"An gabh thu deur dhe seo?"
"Ao... cha ghabh. Ao... cha ghabh."
Dhia, dh'òl iad a seo a chuile deur a bha
's a bhotul. O 's ann an uair sin ...
Nach bochd a nist nach tigeadh am mèirleach.
"Ach a Dhia, càil e 'tighinn?" ars am fear eile,
"tighinn a ghoid an rud tha
"mu d' choinneamh ann a shin."
"An duine truagh, b' fheàrr dha a bhith air fuireach
air falbh air fad. 'S e cus a b' fheàrr dha na
tighinn."
Ach mu dheireadh thall. na fir. Thuit iad
'nan cadal. Fhuair esan 'nan cadal iad, 's
dh'éirich e 's dh'fhuasgail e am pònaidh,
's chuireadh fodar fo 'chasan a mach an
doras. Leum e air a mhuin 's tharruing e
leis. Agus ...
Làrna-mhàireach nuair a dhùisg na fir cha
robh sgeul air an each. O ghabh an t-uachdaran
an cuthach i
"A chloinn an fhir sa! Leig sibh air falbh leis
a' mhèirleach e."


Dh'fhalbh e 's rànaig e mac a' gharnàlair.
"Seadh," ars esan, "ghoid thu am pònaidh
a-raoir," ars esan, "agus triùir 'ga gheàrd."
"Nach e sin a chuir thu ... a dh'iarr thu orm
a dhèanamh?" ars esan.
"Coma leat. Bidh na's duilghe na sin agad ri
dhèanamh a-nochd, ma tha," ars esan. "Feumaidh
tu an cobhar a th' air a' bhòrd agamsa," ars esan,
"a ghoid a-nochd, ma tha," ars esan, "agus bidh
sinn sianar aige," ars esan.
cha...
"O ˩˧ dé mar a ghabhas sin goid," ars esan, "Ma tha
e mar fhiachaibh ormsa dhèanamh," ars esan,
"bheir t-seansa dhomh air son a dhèanamh."
"O fhuair thu tuilleadh 's a' chòir a sheansa.
Chan fhaigh thu an còrr dheth."


Informant : Angus Maclellan, Frobost, South Uist.
Collector : Calum I. Maclean.
SA 1960/17 B1
Mac a' Ghàrnalair (contd.)
"O well, tha mi cinnteach nach eil cothrom air."
Ach co-dhiubh nuair a dhorchnaich an oidhche
dé bha aig 'athair ach seice mairt. Chaidh a
chailleadh air, agus bha i crochte a's a' bhàthaich.
Agus dh'fhalbh e agus fhuair e seice na bà
agus agus shuain e timchioll air fhéin e. Agus
fhuair e geilb agus agus chaidh e staigh
air uinneag-chùil gu h-àrd, agus thànaig e os cionn
an ruma far an robh iad 'nan suidhe aig a' bhòrd.
chairtean.
Agus dé 'n obair a bh' aca ach ag iomairt air ˩˧
Agus thòisich e air tolladh na lobhtadh gu h-àrd air
a shocair os cionn a' bhùird. Agus bha seo toll
Agus thòisich iad a seo a' còmhdach mu na cairtean
Thòisich an còmhdach 's thòisich an speuradh. 'S
gheàrr esan leum a nuas bhon toll air meadhon a'
bhùird.
"Cuiridh mise ceart sibh," ars esan riutha, 's e
'tionndadh."
Am fear nach d'fhuair an dorus a thoir a mach
thuit e ann an laigse, dùil aige gur e an t-Ann-
spiorad fhéin a bha an déidh tighinn throimh 'n
lobhtaidh.. Thog esan leis an cobhar 's a
mach a ghabh e.
Nuair a dhùisg an t-uachdaran 's a sheall e


cha robh sgeul air cobhar a' bhùird.
"O well, well," ars esan, "nach e an donas fhéin," ars esan,
a tha ... a chaidh 'na bhroinn," ars esan, "o nach
eil sìon 'dol a dh'fhairleachdainn air."
"O," ars a' bhean, ars ise, "leig a chead leis."
"Leabhara, cha leig," ars esan, "a chead leis. Cha
stad mi," ars esan, "gu cuir mi crìoch air," ars esan.
"'N dà, 's fheàrr dhut," ars ise, "gabhail ealamh ris."
"'N dà, cha ghabh," ars esan.
Chaidh e far a robh e.
"Seadh," ars esan. "Ghoid thu an cobar bh' air a'
bhùird ... a bh' air a' bhòrd a-raoir agam," ars esan.
"Nach e sin a chuir thu mar fhiachadh orm a
dhèanamh?" ars esan.
"Coma leat," ars esan. "Mar a goid thu nochd," ars
esan, "an site bhios fodhamsa 's fo m' mhnaoi,"
ars esan, "bidh am bàs agad," ars esan.
"Gu dé mar air an t-saoghal," ars esan, "a ghabhas
sin goid," ars esan, "an rud tha thu fhéin," ars esan,
"'nad shìneadh air?"
"Well, b' fheàrr leat a dhèanamh ma tha. Chan
eil mise ullamh fhathast dhiot," ars esan.
Cha robh fhios aig on t-saoghal dé rud a
dhèanadh e. Ach dé bha ach tòradh a's a'
bhaile an latha sin. Agus nuair a thànaig an
oidhche dh'fhalbh esan dhan chladh agus thog
e an corp, agus thug e leis e air a mhuin gu


taigh an uachdarain. Agus bha an t-uachdaran
's a bhean bha iad a's an leabaidh gu h-ìseal
agus solus aca.
Agus thànaig esan leis a' chorp gu bonn na h-
uinneig, agus thogadh e suas ris an uinneig agus
leagadh e nuas e. Thug am fear a bha 's an
leabaidh an aire dha, agus bha an gunna aige air
a' bhòrd. Phut e 'bhean.
"Nach seall thu," ars esan. "Nach seall thu 'm mèirleach.
Ach stad thusa," ars esan.
Rug e air a' ghunna. Thog am fear eile a seo an
corp. Leigeadh am bratàithi ud a mach throimh
'n uinneig ris an fhear a bha muigh. 'S leig
esan ás an corp. 's a mach a ghabh e 's
chaidh e am falach.
"A Dhia," ars a bhean, "carson a chaidh thu a
dhèanamh murt," ars ise, "aig an taigh?"
"O mac an fhir-sa, 's fhada a thoill e a mhurt."
air
"O tha mi coma," ars ise, "mur a biodh e ˩˧ taobh a
choireigin gun fhaicinn aig an taigh."
"O bidh e sin an ceartair. Cuiridh mise air ...
pìos air falbh e."
Dh'fhalbh e 's chuir e uime 's thànaig e
mach. Chuir e air a mhuin e 's dh'fhalbh e
leis: Dh'fhalbh an t-uachdaran, 's dh'fhalbh
bha
esan 's chaidh e staigh. Chaidh e suas 's ˩˧ e
air chrith leis an fhuachd. O Dhia, bha esan
air chrith leis an uair sin. Thòisich e ... chaidh


e dhan leabaidh.
na
"Dhia, cà do dh'fhàg thu e?" ars ise. "Cha deach
thu fad air falbh leis."
"O cha deach," ars esan. "Feumaidh mi falbh fhathast
leis," ars esan. "Chan eil e ach thall ann a shiod."
Agus thòisich esan air air char dheth 's feuch am
faigheadh e an t-aodach 's e air phuinnseachadh
leis an fhuachd, gus an d'fhuair e an site a
dhraghadh 's a sgioblachadh leis, a chur 'na
achlais.
"A's fheàrr dhomhsa," ars esan, "falbh fhathast,"
ars esan," ...
"O ma tha, feuch an cuir thu pìos math air falbh
on taigh e," ars ise, "mu faic ... "
"O cuiridh mise e far nach fhaicear ri mhaireann
e," ars san.
Dh'fhalbh e. Cha robh e fada air falbh nuair a
thill an t-uachdaran.
na
"Cà do dh'fhàg thu an dràsd e?" ars ise.
"Gu dé rud tha thu 'g ràdh?" ars esan.
"Cà na dh'fhàg thu an dràsd e?" ars ise.
"Cha b' urrainn gu deach thu fada leis."
"Beannaich mi," ars esan, "dh'fhàg mi an dràsd
e mar a dh'fhàg mi reimhe e," ars esan.
"Nach robh thu 'g ràdh nach do rinn thu ach
fhàgail bìdeag bheag ann a shiod," ars ise, "nuair a


Informant : Angus MacLellan, Frobost, South Uist.
Collector : Calum I. MacLean
SA 1960/17 B1
Mac a' Ghàrnalair (continued)
"Nach robh thu 'g ràdh nach do rinn thu ach fhàgail
thall bìdeag bheag ann a shiod," ars ise, "nuair a
thill thu, 's tu 'gad lathadh leis an fhuachd?"
"Cha do thill mise," ars esan, "gu seo."
"Thill," ars ise, "'s theab nach gabhadh tu blàths gu
siorruidh," ars ise, "'toir bhuam an aodaich."
"Bheil an site agad?" ars esan. "Feuch e."
Dh'fheuch e 'S cha robh sgeul air an t-site.
"O nach e an deamhan fhéin," ars esan, "a
chaidh 'na bhroinn," ars esan.
"O 's fhad," ars ise, "a dh'iarr mi ort a chead
thoir dha," ars ise. "Cha toireadh tu feairt orm," ars ise.
"Am mèirleach còmhla riut," ars esan, "o thànaig an
oidhche, o dh'fhalbh mise."
"O ma tha," ars ise, "'s tusa bu choireach."
Dh'éirich e 's bhàth e e fhéin leis an tàmailt.
Phòs mac a' ghàrnalair an letidh, 's bha e fhéin
'na uachdaran tuilleadh an déidh sin.


