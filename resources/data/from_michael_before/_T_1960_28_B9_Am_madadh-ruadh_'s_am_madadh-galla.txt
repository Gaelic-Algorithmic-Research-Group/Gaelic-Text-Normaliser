Informant : Angus MacLellan, Frobost, South Uist.
Collector : Calum I. Maclean.
1960/28 B9
Am madadh-ruadh 's am madadh-galla.
Bha am madadh-ruadh 's am madadh-galla a bha seo
bha iad còmhla, 's bhiodh iad a' siubhal a' chladaich.
'S bha iad an latha bha seo air a' chladach 's dé fhuair
iad ach buideal agus e làn ime. Agus 's ann a
ghléidhte seo gu tigeadh sgìob lath an earraich.
Chuir iad ann am falach e.
Ach an làrna-mhàireach chaidh am madadh-ruadh
a mach ás an uaimh, 's dh'eubh e muigh,
"O théid, théid. Tha mi 'falbh còmhla riut," ars esan.
"Có, tha 'g éigheach dhut a sin?" ars am madadh-galla.
"Chan eil ach fear tha 'gam iarraidh gu goisteachd," ars
ise.
Dh'fhalbh am madadh-ruadh chon a' bhuideal.
Thug e treis air ithe na bha 's a' bhuideal, 's
thill e.
"Tha thu air tighinn," ars am madadh-galla.
"Tha," ars am madadh-ruadh.
"Dé an t-ainm thug sibh air an urra tha siod?"
"Sìos o bheul," ars esan, "am madadh-ruadh.
An ceann latha no dhà as a dheaghaidh sin
chaidh am madadh ruadh a mach a rithist.
Dh'eubh e an t-aon ceunda.
"O théid, théid. Tha mise falbh còmhla ruibh."
"Có tha 'g éigheach dhut an diugh?" ars am


madadh-galla.
"O chan eil ach fear tha 'gam iarraidh gu goisteachd,"
ars esan.
Dh'fhalbh am madadh-ruadh. Thug e treis eile
air a' bhuideal an latha sin, 's thill e.
"Dé an t-ainm a thug sibh air an urra tha sin
an diugh?" ars am madadh-galla nuair a thill e.
"O mu leth," ars am madadh-gala ... am madadh-
ruadh.
Ach, an seo an treas latha chaidh am
madadh-radh a mach.
"O théid, théid. Tha ma 'falbh air a' mhionaid,"
ars esan, "còmhla ruibh."
"Có tha 'g éigheach dhut an diugh?" ars am
madadh-galla.
"Tha fear tha 'gam iarraidh gu goisteachd a
siod," ars esan.
Dh'fhalbh am madadh-ruadh 's dh'ith e na
bh' ann an latha sin. Nuair a thill e dh'
fhoighneachd am madadh-galla dheth,
"Seadh, dé an ur ... dé an t-ainm a thig sibh
air an aona agaibh an diugh?" ars am madadh-galla.
"O sgrìob a thòn," ars am madadh-ruadh.
Nuair a thànaig sgriob liath an earraich dh'fhalbh
am madadh-galla feuch a robh dad a's a' bhuideal.
Cha robh sìon ann. Bha e air ithe aig a mhadadh-
san
ruadh. Sin a' ghoisteachd a bh' aige- ˩˧ a chuile
latha bha e 'falbh.


