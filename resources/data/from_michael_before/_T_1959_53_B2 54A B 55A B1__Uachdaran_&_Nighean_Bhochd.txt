Informant : Donald Macintyre, South Uist
SA 1959/53 B2
Collector : Calum MacLean
AT 875
Uachdaran & Nighean Bhochd
Bha siod ann mar a chuala mise uachdaran mòr
bha còmhnaidh ann a' fearann de sgìreachd
na Gàidhealtachd uaireigin. Agus bha mòran aige
de luchd-tuath air an fhearann. Cha robh, a's an
àm a bh' ann, cha robh iasg no sealg no dad a
ghabhadh faighinn airson beòshlaint air a bhacadh
air an duine bhochd idir a's a' latha a bh' ann.
Agus leis a sin bha chead fhéin aig a chuile duine
a bh' air fearann an uachdarain a bh' ann a sheo
eadar sealg is iasg, coill no dad a dh'fheumadh iad
Agus 's e a' màl a bha na daoine pàidheadh chuile
bliadhna dhan uachdaran treis ag obair air an staid
air an fhearann aige fhèin. Agus nuair a bheireadh
iad uiread seo de lathaichean ag obair bha am fearann
saor aca nuair sin.
Ach cha robh de theaghlach aig an uachdaran a bha
seo ach aona ghille. Agus thuirt e ris fhèin on a bha
gun, ionnsaicheadh
gu leòr dhen t-saoghal aige
an gille ann am fòghlum cho math 's a rachadh
is
aig air, agus cho fad agus a mhaireadh òr agus
airgead dha, gu faigheadh e fòghlum a b' fheàrr
a ghabhadh toirt dha.
'S ann mar sin a bha. Bha e ann a' sgoil, sgoil
bheag is sgoil mhòr, 's às a sin colaisde, colaisde
na b' àirde na sin mu dheireadh gus a robh e
làn ionnsachaidh, nach robh facal ri thoirt dha
ann an àite sa bith.


2
Nuair a bha e ullamh ionnsaichte thàinig e
dhachaigh, agus bha e dol a ghabhail seilbh
air an àite nuair a bhiodh 'athair, nuair nach
biodh e comasach dha gu cumadh e an t-àite dol.
Cha robh e uamhasach fada co-dhiubh nuair a
thug am bodach dha a chuile dad a bh' ann
. Co-dhiubh bha esan a' fàs sean e
fhèin. Cha robh e airson turas a ghabhail ri
mòran de rud co-dhiubh ach an aire a thoirt
dha fhéin fhads a bhiodh e beò. Agus thug e a' riaghladh
's a chuile dad a bh' ann dha mhac.
Bha mhac a nist, dha deifir mòr ann seach am
ann
bodach. Bha e ann a-measg luchd-foghlum 's ˩˧ a-measg
dhaoine bha urramach, beairteach, shuas a's a
taobh a deas far a robh e a's a' cholaisde mu
dheireadh a's a robh e shuas fhathast.
Bha e cho eòlach a's a' dùthaich a bh' ann a shin
agus air cor na dùthcha, agus thuirt e ris fhèin
gu feuchadh e fhèin ris a' t-àite bh' aige fhèin a
dhèanamh car colach riutha, mar a bha na daoine
sin a' dèanamh, agus gu tàirngeadh e cuideachd
luchd-turais as an taobh a deas, agus gu dèanadh
sin feum.
Agus a' ceann ùine gun a bhith fuathasach fada
tha e colach gu tàinig beagan de luchd-eòlais a
bha e fhèin eòlach orra a's a' cholaisd a nuas air
lathaichean saoirsne, agus bha iad a' fuireach
a-staigh aige. Bha a' gnothach a' còrdadh riutha
glè mhath. Bha sealg 's bha iasg 's bha chuile


3.
sìon pailt gu leòr a's an àite.
Ach 'se rud a b' iongantaiche bha iad sin a' faicinn
uile gu lèir na daoine bochda bhith faighinn còir
cur an iasg, dol a mach chon na lochanan 's a' dol
chon nan aibhnichean, agus iad a' marbhadh an
èisg mar a bha iad fhèin. Agus dh'fhoighneachd
iad de mhac an tighearna a bha seo dè bu 's ciall
dha bhith leigeil leis na daoine bha sin a bhith
marbhadh an èisg
"O," ars esan, "Siod an lagh a bh' aig m' athair,
agus," ars esan, "cha do dh'atharraich mise fhathast e."
"'N dà," ars iadsan, "nan atharraicheadh tu e
agus gu toireadh tu air na daoine ud stad a
dh'iasgach thigeadh mòran dhaoine ann a seo
agus chuireadh e staigh òr is airgead dhut
fhèin agus aoigheachd agus bhiodh tu gu math
dheth, nas fheàrr dheth na tha thu."
Co-dhiubh nuair a dh'fhalbh iad sin smaoinich e
gur h-e na briathran bha iad seo a' labhairt mu
dheidhinn an àite 's ma dheidhinn an fhearainn
gu math a b' fheàrr a fhreagradh airesan na
mar a bha e aig athair 's aig a sheanair roimhe.
Agus 's ann a rinn e suas litir chon a chuile
duine a bha air seilbh air an fhearann aige, agus
gu robh an obair a bha seo tuilleadh, dol dhan
bheinn, dol chon nan aibhnichean 's dol chon nan
lochanan ri stad mach bhuaithe seo, agus
duine sa bith a gheibhte ann, mach o leithid


4
seo a latha gu rachadh a pheanaiseachadh air
a shon. Agus rud eile dheth gu rachadh am fearann
a thoirt bhuaithe agus a chur a mach às a dùthaich.
Fhuair a chuile duine riamh na litrichean, agus
cha b' ann gu math a chòrd iad riutha. Cha robh
fios aca gu dè dhèanadh iad no dè mar a bhiodh
iad beò, a thaobh bha annlann aca daonnan
gun cheannach, leis an iasg agus leis an t-sealg
a bheireadh iad às a' bheinn. Agus bha siod
'gan dìth agus cha robh fios aca dè mar a bhiodh
iad beò.
Ach co-dhiubh bha aon fhear fuireach ri taobh
taigh an uachdarain, agus cha robh ... Bha e
pòsta cuideachd, ach cha robh de theaghlach aige
ach an nighean. Agus 's e nighean uamhasach
fhèin maiseach a bh' innte 'na cruth 's 'na cumadh.
Agus còmhla ris a chuile duine a fhuair brath,
's fhuair iad uileag e, fhuair athair na h-ighinn
seo e fhèin an aon litir 's a fhuair càch,
nach robh math dha fhèin turas a bhith aige ris
a' ... sealg no coill no iasg.
Bha sgoil aig a' nighinn a bh' ann a sheo agus
rachadh aice leughadh a dhèanamh agus
sgrìobhadh a dhèanamh. Agus dh'innis i dhan
bhodach mar a bha.
"U_," ars am bodach, ars esan "'s e gnothach
bochd," ars esan, "tha sin. "Tha mise," ars esan,
"a' fàs sean," ars esan. "Ach," ars esan, "ma bhios


5
tusa as mo dheaghaidh," ars esan, "faodaidh,"
ars esan, "gur e tu as motha dh'fhairicheas," ars
esan, "an lagh tha sin," ars esan, "na mise."
"O," ars ise, "chan eil eagal dhomhsa," ars ise.
"Na cuireadh e dragh sa bith oirnn. Leig sibhse
leis," ars ise. "An rud tha esan," ars ise, "airson a chur
air aghaidh thèid e air aghaidh co-dhiubh," ars
ise. "Chan eil againn ach a leigeil seachad."
Co-dhiubh ann am beagan ùine as a dheaghaidh
sin - Bhiodh e mar aige-san a bhith dol
dhan bheinn feuch dè chitheadh e, dol a shealgaireachd
no ma dh'fhaoidte de chitheadh e, no faiceadh e
duine sa bith mach mu na beanntan. Agus an
latha bha seo, anmoch 's an fheasgar, bha e
tilleadh. Bha e car sgìth. B' àbhaist dha a
bhith dol a staigh a thaigh a' bhodaich a bha
seo 's e ann a a' rathaid.
'S am feasgar a bha seo thàinig e staigh 's cha
robh staigh ach an nighean.
"Seadh," ars esan, "bheil agad ach thu fhèin?"
"Chan eil," ars ise.
"Càit," ars esan, "bheil fear a' taighe?"
"O," ars ise, "tha e 'sealgaireachd."
"A' sealgaireachd," ars esan.
"Seadh."
"'N dà," ars esan, "nach d'fhuair d' a ... d' athair,"
ars esan, "litir bhuamsa," ars esan, "gu robh
leithid rud sin a rud air stad?"


6.
"O fhuair," ars ise. "Fhuair e an litir a bha sin ceart
gu leòr," ars ise, "ach an sealg," ars ise, "a tha esan
a' faighinn," ars ise, "cha dèan e deifir sa bith
oirbhse."
"Dè," ars esan, "sin? Dè mar tha sin?"
"O," ars ise, "chuile creutair," ars ise, "a mharbhas esan,"
ars ise, "tha e 'g am fàgail a-muigh, ach an
fheadhainn a bhios beò bheir e dhachaigh iad,
agus cha dèan sin deifir sa bith oirbhse."
"O," ars esan, "'s e sealgaireachd iongantach," ars esan,
"tha sin."
Ach co-dhiubh cha tuirt e guth, ach dh'fhalbh e
agus cha robh e uamhasach toilichte idir.
Ach co-dhiubh, ged a ghabhadh e rud car dona
's ann a thill e agus e smaoineachadh, tha
fhios agad, gu faodadh nach ann a' sealgaireachd
da-rireadh a bha am bodach. Dh'fhoighneachd a dhi
"An innis thu dhomhsa," ars esan, "càit a bheil
d' athair a' sealgaireachd?"
"Ma ghabhas sibh suas a' rathad mar siod," ars ise,
"tha," ars ise, "gàradh aig taobh ...
SA 1959/54 4
"Tha ghabhas sibh suas a' rathad," ars ise, "ann a
shiod," ars ise, "agus seallaidh sibh," ars ise, "an
gàradh a th' aig a locha a siod, tha e," ars ise, "air
cùl a' ghàraidh agus chì sibh e."
Ghabh a' tighearna, mac a' tighearna suas agus air


7
an
air a shocair fhèin agus ràinig e gàradh 's fhuair
e am bodach ann a shin, agus thug e treis a'
coimhead air. Agus chunnaic e nuair sin le dhà
shùil an t-sealgaireachd a bha am bodach a' dèanamh.
Agus nuair a smaointich e air na briathran a labhair
an nighean ris cha robh facal aice ach an dubh
fhìrinn, ach bha e toilichte gu leòr air a shon sin
nuair a chunnaic e nach robh deifir sa bith 's an
t-sealgaireachd, agus ghabh e dhachaigh.
Ach bha e smaointeachadh aige fhèin fad na
h-oidhcheadh gu feumadh gur e boireannach
uamhasach fhèin glic a bh' ann an nighean a'
bhodaich, agus 's ann a thuirt e ris fhèin
gu sgrìobhadh e litir a-màireach gu h-athair,
feuch a dèanadh e mach cinnteach gu dè
an còrr gliocais a bh' ann a' ceann nighean
a' bhodaich. Agus 's e sin a rinn e nuair a
dh'èirich e a's a' mhadainn agus a ghabh e
bhiadh. Leugh e an litir chon a' bhodaich.
agus dh'fhalbhadh g' a h-iarraidh nuas chon
an taighe agus gu robh trì ceistean cudthromach
aige ri fhreagairt, dhasan.
Fhuair iad a' litir. Leugh a' nighean an litir,
agus dh'innis i dha h-athair mar a bha, gu
robh aige ri trì ceistean cudthromach a fhreagairt
do mhac a' tighearna.
"Ach air a' t-saoghal mhòr," ars esan, "dè mar tha
ars esan
mise," ars esan, "dol" ˩˧ "a fhreagairt cheistean," ars
ars esan.
esan, "do mhac a' tighearna," ˩˧ "duine gun sgoil,


8
gun ionnsachadh," ars esan, "gun fhòghlum fon
ghrèin," ars esan, "mar a tha mise," ars esan,
"dè mar thèid agam air ceist?" / "Fhalbh thusa
ise
ann," ars esan, "'s ge brith gu dè chanas e
riut," ars ise, "ge brith co-dhiubh thuigeas tu iad
'sgu
nach tuig, no mur a dearg thu air am freagairt,
canaidh tu ris," ars ise, "e thoirt ùine dhut gus a
smaointich thu. Agus feumaidh e sin a dhèanamh
Bheir e ùine dhut," ars ise, "airson na ceistean a
fhreagairt mur a bi fhios agad aig an àm, agus
ars ise,
mur a h-aithnte dhutsa" ˩˧ "a freagairt," ars ise,
"freagraidh mise iad."
'S ann mar seo a bha. Dh'fhalbh am bodach
air a shocair fhèin suas gu taigh an tuathanaich.
gu taigh an tighearna a bha seo; agus dh'fhoighneachd
e dheth a deargadh e air trì ceistean sònraichte
a bha e 'cur air a fhreagairt.
"'N dà," ars esan, "chan eil fhiosam. Ach," ars esan,
"feuchaidh mi riutha."
"Trobhad a-staigh ann a sheo, mata," ars esan.
Thàinig e staigh: Agus ... "An innis thu dhomh,"
ars esan, "càit a bheil meadhon a' t-saoghail?"
"'N dà," ars a' bodach, ars esan, "dh'innseadh,"
ars esan, "ach cha b' fhuilear leam," ars esan,
"treis de dh'ùine air a shon sin."
"An innis thu dhomh," ars esan, "dè n-aon
rud as cumhachdaiche air an t-saoghal?"
"Innsidh," ars a' bodach, "cuideachd."


9.
'S an
"An innis thu dhomh," ars esan, "gu dè n-aon
rud," ars esan, "as laige a th' air a' t-saoghal?"
"Innsidh," ars a' bodach, "cuideachd. Ach," ars esan,
cha b' fhuilear leam," ars esan, "gu toireadh tu
dhomh," ars esan, "a-nochd," ars esan, "co-dhiubh,"
ars esan, "gu feasgar a-màireach, agus thig mi
thugad," ars esan, "agus breithnichidh mi dhut,"
ars esan, "na ceistean tha sin."
"Gheibh thu sin, ma tha," ars esan. "Agus," ars
esan, "bidh tu bhos ann a sheo feasgar a-màireach
agus cluinneam-sa," ars esan, "na freagairtean."
Dh'fhalbh am bodach agus dh'innis e dhan
nighinn mar a bha.
"Cha b' urra dhut," ars ise, "gin dhiubh fhreagairt."
"O," ars esan, "cha b' urrainn dhomh gu dearbh.
Gu dè," ars esan, "am fios a th' aig duine sa bith,"
ars esan, "càil meadhan a' t-saoghail?"
"'N dà," ars ise, "thèid thu," ars ise, "far eil mac
a' tuathanaich a-màireach agus sin agad a' cheud
cheist a chuireas e ort, agus innsidh tu dha
agus innsidh mise dhut e."
"'S gu dè," ars esan, "tha mi dol a chantail
am
ris?"
an
"Buailidh tu," ars ise, "a' bata an meadhon
an rùm agus canaidh tu ri mac an uachdarain,"
ars ise, "e thomhas as a siod," ars ise, "chon
a' taobh eile air a chuile taobh air a togair e,


10
agus gu faigh e n-aon astar agus gur e siod
meadhon a' t-saoghail."
"'N dà," ars a' bodach, ars esan, "chan eil mi 'g ràdh
ars esan, "nach eil sin ceart."
"Tha," ars ise, "cho ceart 's tha mise 'ga chantail
riut."
"Gu dè nist," ars am bodach, "a n-aon rud as laige
th' air an t-saoghal?"
"Tha," ars ise, "snàithle beatha mhic a' duine, agus
ma tha esan fòghlamaichte tuigidh e sin glè mhath."
"'S gu dè," ars esan, "rud as treasa th' air a' t-
saoghal?"
"Tha," ars ise, "a' teine. 'Se," ars ise, "teine tha 's an
t-saoghal air fad. Tha e a's an talamh 's tha e
a's na creagan. Nam biodh aon lasag air a chur
ris," ars ise, "ghabhadh e 's cha robh air a' t-saoghal
a chuireadh às e."
ars esan
"Well," ars esan, "canaidh mise sin," ˩˧ "ars mac a'
tighearna," ars esan, "co-dhiubh a bhios e toilichte
no diombach."
'S ann mar sin a bha. Feasgar an làrna-mhàireach
dh'fhalbh a' bodach 's a thàinig e gu pongail ga
taigh an tighearna, "Seadh," ars esan, "tha
thu air tighinn,"
"Tha,"
"Mata," ars esan. "Innis dhomhsa nist," ars esan,
"càit eil meadhan an t-saoghail."


11
Bhuail am bodach am bata air meadhon an ùrlair.
am meadhon an rùm "gus thuirt e ris,
"Tomhaiseadh sibhse," ars esan, "às a siod," ars esan,
"chon an taobh eile," ars esan, "taobh sa bith a thogras
sibh," ars esan, "agus cuiridh mi geall," ars esan,
"gur e n-aon astar a th' ann."
"'N dà," arsa mac a' tu... a' tighearna," ars esan, "tha
sin," ars esan, "ceart gu leòr. Dè nist," ars esan, "a' rud
ars esan
as laige," ˩˧ "a th' air an t-saoghal?"
"Tha," ars esan, "snàithle beatha mhic an duine.
"Chan eil," ars esan, "snàithle eile," ars esan, "air
a dhèanamh," ars esan, "a tha cho lag ris. Cha
ghabh a dèanamh," ars esan. "Cha do rinneadh e 's
cha dèanadh e."
"Seadh," ars esan. "Dè," ars esan, "a' rud as treasa
a th' air a n t-saoghal?"
"Tha," ars am bodach, "a' teine. 'S e," ars esan, "teine
a tha 's an t-saoghal. Tha e a's an talamh 's a's na
creagan," ars esan. "Nam biodh aon lasag air a chur ris."
ars esan, "gu gabhadh e," ars esan, "cha bhiodh air
an t-saoghal a chuireadh às e. Agus sin agad an rud
as treasa," ars esan, "a th' air an t-saoghal."
"Seadh," ars esan, "glè mhath," ars esan. "Feumaidh
tu dhol sìos," ars esan, "'s gu faigheadh tu biadh."
Thugadh dhà biadh is deoch. Agus nuair a fhuair e
sin chaidh e dhachaigh. / Chaidh e dhan bheinn-sheilg
làrna-mhàireach, agus nuair a bha e tilleadh
bha fios aige math gu leòr, ged a fhreagair am bodach


12.
na ceistean nach e fhreagair an toiseach iad.
Thadhail e ann an taigh a' bhodaich. Cha robh e staigh
idir ach bha an nighean a-staigh. Agus ...
"'N dà," ars esan, nuair a bha e treis a' cracaireachd
rithe staigh, gur ann ach duine òg co-dhiubh,
"mur a biodh," ars esan, "agus gu bheil e a's a' lagh
agam fhìn," ars esan, "agus aig mo sheòrsa," ars esan.
"chan fhaca mi gin riamh," ars esan, "a chuirinn
air thoiseach," ars esan, "airson," ars esan, "thu bhith
'na do bhean-phòsta agam. Ach," ars esan, "tha an lagh,"
ars esan, "cho cruaidh," ars esan, "agus chan fhaod
mise," ars esan, "gin a phòsadh," ars esan, "ach," ars
esan, "nighean fearainn shaoir. Agus," ars esan,
"tha a' gnothach cho fuathasach duilich," ars esan,
"cha ghabh," ars esan, "sin leasachadh. Ach," ars esan,
"tha mi dol a dhèanamh," ars esan, "aon rud," ars esan,
"a nì deagh chuideachadh dhuibhse," ars esan.
"Bheir mise fearann saor," ars esan, "dha d' athair,"
ars esan, "as a dheaghaidh seo," ars esan, "agus
cha bhi fios aig duine sa bith air," ars esan, "gu
d'fhuair e e. Agus," ars esan, "cha bhi," ars esan,
"an rud cho trom ortsa agus cha bhi e cho trom
air d' athair. Agus dh'fhòghnadh e beagan
lathaichean," ars esan, "no beagan uaireannan a
air shuas
chur a-staigh," ars esan, "nuair a bhios feum ˩˧" ars
esan, "air a' stàit, air an fhearann. Agus nì
sin an gnothach, ach cha bhi fios aig duine sa bith
air," ars esan, "ach mi fhìn. 's tu fhèin air."


13
Tha sin," ars ise, "glè mhath."
Ach co-dhiubh fhuaireadh ... sgrìobh esan litir, agus
chuireadh gu h-athair i, gu athair na h-ighinn,
gu robh nist a' chruit aige 's ach fearann a b' àbhaist
dha bhith 'g obrachadh, gu robh e saor aige gun
mhàl, gun dad, agus gun dèanadh sin deagh
chuideachadh dha fhèin 's dhan nighinn, ach gu
robh e ... gu biodh sin eadar e fhèin agus an nighean,
nach biodh fios aig duine eile gu d'fhuair e e,
a thaobh nach biodh e freagarrach dha innse.
gu do thachair a leithid dha seach duine sa bith
eile bha 's a' ghleann.
'S ann mar seo a bha an gnothach co-dhiubh.
Thuirt am bodach ris an nighinn, "O," ars esan,
"rinn e glè mhath."
"A rinn," ars a ... arsa ... ars ise., "e glè mhath
ars ise.
gun teagamh, ach dh'fhaodadh" ˩˧ "gu dèan e nas
fheàrr fhathast."
Dh'fhalbh i nuair sin agus chaidh i gu taigh
an
an uachdarain i fhèin, agus thug i leatha litir.
Agus thuirt i gu robh h-athair se nist air fàs
sean agus nach dèanadh e feum air fearann
ann, agus gu faodadh e nist gu briseadh e
mach ann a-measg dhaoine gu faodadh gu d'
fhuair e leithid agus nach robh e airson turas
a ghabhail idir ris, gu robh e airson an rud a
chur air ais agus fhàgail mar a bha càch agus
nàbaidhnean eile a bha mun cuairt, nach


14
robh e airson leth-oireachas no cothrom a
thoirt dhasan seach mar a bha càch, na
faigheadh esan e gu bu toil leis e bhith aig
a chuile duine.
"Cha ghabh e idir e," ars esan.
"O cha ghabh," ars ise.
"'S gu dè," ars esan, "mu d' dheaghain fhèin?"
ars esan. "Chan eil unnad ach boireannach òg."
ars esan. "Nach cuireamaid," ars esan, "am fearann
'nad ainm fhèin?"
54 B
"Ceart gu leòr," ars ise.
Chaidh e staigh agus sgrìobh e litir, agus dhùin
e i agus thug e dhi i, agus chaidh e fhèin
pìos a' rathad leatha. Bha feasgar math aice.
Dh'fhalbh ise 's chaidh i dhachaigh, agus dh'innis
e dhan bhodach mar a bha, gu d'fhuair ise
am fearann, gu robh am fearann aige san ceart gu
leòr 'na ainm fhèin fhathast, ach gun ann
aicese a bhiodh am fearann a' déidh a bhàis -
sin na fanadh i ann, ach nach robh fios gu dè
mar a dh'èireadh dhasan.
"Ach than amair," ars ise, "dol a-màireach," ars ise,
"dol far a bheil e," ars ise. "Tha turas beag agam
ris fhathast," ars ise. "Cha do ... cha do rinn e,"
ars ise, "an dìleab cho math 's bu chòir dha idir,
Cha do rinn e," ars ise, "a sgrìobhadh," ars ise,
dhuinn," ars ise, cho math. 's bu chòir dha idir.


15
"Tha mi," ars ise, "dol far a bheil e màireach
fhathast."
"A 's fheàrr dhut," ars a' bodach, "leigeil leis
mar a tha e na dragh sa bith a chur air. Agus,"
ars esan, "tha sinne," ars esan, "glè mhath, mar
a sgrìobh an duine," ars esan. "Tha e glè fhreagarrach,
ars esan, "air an dithis againn. Na tachradh
dhutsa," ars esan, "falbh," ars esan, "dh'fhaoidte,"
ars esan, "gu faighinn-sa cuideigin eile," ars esan,
"a thigeadh an staigh còmhla rium," ars esan, "agus
tha m' ainm fhìn fhathast ann. Agus air a' làimh
eile," ars esan, "ma dh'fhalbhas mise romhad,"
ars esan, "nì thusa an rud a thogras tu leis.
Agus fàg e mar a tha e."
Cha do leig ise oirre dad co-dhiubh. Ach a'
làrna-mhàireach nuair a fhuair i air dòigh agus
a sgioblaich i i fhèin cho math agus a dh'fhaodadh
i ghabh i suas air a socair gu taigh an tighearna,
agus thuirt i ris a' cheud duine a thachair rithe
gu robh i airson mac a' tighearna fhaicinn.
O chitheadh i sin. Agus chaidh i staigh dhan
rùm far a robh e. Agus ...
"Bheil thu 'gràdh rium," ars ise, "tha litir ann a
sheo," ars ise, "a fhuair mi bhuaibh a-raoir. Bheil
thu coimhead oirre? Agus bha mi cuimhneachadh,"
ars ise
ars ise, "air briathran a labhair sibh," ˩˧ "an oidhche
roimhe siod," ars ise, "nuair a thàinig sibh às a'


16
bheinn sheilg. Bha sibh ag ràdh," ars ise, "nach robh,"
ars ise, "ceadaichte dhuibh," ars ise, "ghabhail," ars ise,
gu bràth mar bhean-phòsta, ach fear ... ach nighean
fear fearainn shaoir. Agus," ars ise, "sin nuair a
thug mi greis a' leughadh na litreach agaibh a- raoir,
ars ise, "'s ann a smaoinich mi," ars ise, "gur e
nighean fearainn shaoir," ars ise, "fear fearainn
shaoir," ars ise, "a bh' unnam fhìn. Ach feuch,"
ars ise, "bheil siod ceart. Agus siod agad," ars ise,
"an litir a sgrìobh sib' fhèin."
Thòisich e air coimhead oirre.
"Tha thu ceart gu leòr," ars esan. "'S e," ars esan,
... nighean," ars esan,
"nighean ˩˧ "fear fearainn shaoir, ars esan, "a th' unnad
Agus," ars esan, "on a is e," ars esan, "agus
g' eil mise eòlach ort," ars esan, "agus g' eil fhiosam,
ars esan, "gu bheil thu," ars esan, "gu math nas fheàrr
na gu leòr a dh'fheadhainn," ars esan, "dhe
mo sheòrsa fhìn," ars esan, "cha bhi gin agam
gu bràth," ars esan, "ach thu. Agus cha bhi agad
ach a' dèanamh deiseil, agus cha bhi an deiseileachd
mòr."
'S ann mar seo a bha. Dhealaich iad gu rèidh,
rianail, agus chaidh e pìos an rathad còmhla
rithe. Agus chaidh i dhachaidh. Agus cha robh
i uamhasach fada staigh nuair a dh'innis i dha
h-athair gu robh mac a' tighearna dol g' a pòsadh.
"Seadh," ars esan, "mac a' tighearna dol g' ad phòsadh."
"Seadh," ars ise. "'S e mise," ars ise, "tha gus a


17
bhith aige, gun ghin eile ach sin."
"'N dà," ars esan, "tha sin gu math neònach,"
ars esan, "air neo tha an lagh air atharrachadh.
airson cha chreid mise," ars esan, "gu robh còir
ars esan
aig," ars esan, "mac a' tighearna," ˩˧ "air do leithid-sa
ars esan,
˩˧ "a ghabhail idir."
Carson sin?" ars esan ... ise.
"O," ars esan, a' bodach, a h-athair, "tha lagh
aca sin," ars esan, "'s chan fhaod iad a ghabhail,"
ars esan, "ach a' coirneil fhéin. 'S e sin," ars esan,
ars esan
"gille sa bith," ars esan, "a bhios dol" ˩˧ "a phòsadh
an t-seòrsa sin. Chan fhaod iad a ghabhail
ach nighean fear fearainn shaoir."
"'S nach e sin," ars ise, "a th' unnam fhìn?"
"O," ars esan, "chan e th' unnam sa ach duine
bochd."
(sic)
"'N dà," ars esan, "nach do leugh mi dhuibh
ars esan
an litir" ˩˧ "a sgrìobh e fhèin?" ars esan, "an oidhche
reimhid? Agus," ars esan, "nach e fear fearainn
shaoir a th' unnaib' fhèin? Nach eil am fearann
an asgaibh agaibh, agus nach mise an nighean
agaibh fhad 's bhios sibh beò?"
"O," ars esan, "tha sin ceart gu leòr. Tha thu,"
ars esan, "ceart gu leòr a sin."
Cha robh ach cha robh an - ùine uamhasach fada
co-dhiubh gus a d'ràinig mac a' tighearna
agus feadhainn eile còmhla ris a' dèanamh


còrdadh air an nighean a' bhodaich. Agus
bha iad sin toilichte gu leòr on is e nighean
fearainn ...
fear fearainn shaoir a bh' innte. Cha robh
ann ach a' rud a bha 's a' lagh, agus ge brith
˩˧
gu dè mar a bha i bha a' lagh air a choimhlionadh
nuair a bha i 'na nighean fear fearainn shaoir.
Ach co-dhiubh thàinig a seo oidhche a' rèitich,
agus tuilleadh de dhaoine còmhla ris. Agus nuair
a shuidh iad mun cuairt a' bhùird, agus iad
a' dol a dh'iarraidh na h-ighinn air a h-athair,
rud a bha colach gu leòr, thuirt a h-athair gu
... nach
robh esan deònach gu leòr, agus nach ˩˧ robh esan
a' smaoineachadh gu faigheadh i fear gu bràth
cho math ri mac a' tighearna ach gu biodh e
idir
ro thoilichte, agus nach robh ˩˧ a' nighean aige-san
cho math agus bu mhath leis i bhith dol a
ghabhail a leithid a dhuine.
Dh'fhoighneachdadh an uair sin dhi fhèin a robh
i deònach, robh chuile sìon ceart gu leòr.
ars ise
"'N dà," ars ise, "cha ghabh mise idir," ˩˧ "mac a'
ars ise
tighearna," ars ise, "mur a toir e dhomh" ˩˧ "trì
ars ise.
iarratais. Tha sin," ars ise, "ann a làthair" ˩˧ "a
chuile duine th' ann a sheo. Agus feumaidh e, "
ars ise, "ma bheir e dhomh iad," ars ise, "sgrìobhadh
sìos dhomh."
Gu dè bha sin?
"O leabhara," ars ise, "chan eil ann ach rud glic


19
bheag. Ma thachras dhomh fhìn 's dha fhèin,"
ars ise, "gu tèid sinn gu bràth far a chèile,
no gu dealaich sinn cha bhi mi," ars ise, "'g
iarraidh," ars ise, "ach trì ultaich bheag," ars ise,
"a bheir mi mach às a' taigh, agus sin mo chuid.
Agus ma bheir e dhomh làmh-sgrìobhaidh air a
sin bidh mi riaraichte, agus thèid a chuile
sìon air aghaidh.
Dh'fhoighneachdadh e dheth dè bha am beachd.
"O," ars esan, "gu dearbh fhèin," ars esan, "cha
chuir sin dragh sa bith ormsa," ars esan. "Trì
ultaich bheag," ars esan, "a thogas tusa," ars esan,
"a mach às mo thaigh," ars esan, "cha bhi
sin," ars esan, "ach gu math aotram ormsa," ars
esan.
Sgrìobhadh sìos le peann is inc sin 's
thugadh dhi e 's phaisg i e.
Chaidh a' rèiteach air aghaidh 's chaidh
a' pòsadh 's a' bhanais air aghaidh. Agus
bha iad rèidh, riarach, ceart, colach, agus bha
iad cho toilichte ri dithis.
Ach ann a' ceann na bliadhna rugadh pàisde
gille dhaibh, agus neo-ar-thaing othail mhòr
an uair sin air mac a' tighearna. / Agus gu dè
bha ach dà nàbaidh air an fhearann aig mac
a' tighearna, chaidh iad far a chèile mu dheaghain


20
dà bheathach eich a bh' aca. Bha a' dà
nàbaidh a bha seo ri taobh a chèile, agus
bha làir aig a' darna fear agus searrach aice.
Agus bha a' fear eile agus 'se each a bh' aige,
mar a chanas iad beathach air a ghearradh.
Agus nuair a thàinig àm deireadh na bliadhna
agus a bha cròthadh - Bhiodh iad a' cròthadh
nan eich - A chuile h-oidhche bha searrach
a' nàbaidh a bha seo a' leantail each an fhir eile
Agus nuair a ruigeadh a' searrach agus a' t-each
taigh a' duine bh' ann a sin cha robh e ach
a' leigeil a-staigh na dhà.
Thigeadh a' nàbaidh a bha seo a-nall agus
chanadh e. "Dh'fhalbh a' searrach agam a'
deaghaidh an eich agad."
"Och," ars a' fear eile, ars esan, "nach eil e," ars esan,
"ceart gu leòr," ars esan. "Nach eil rùm gu leòr
aige staigh a siod?"
"Nach deònach," ars a' fear eile, ars esan, "mar a
ars esan
tha e," ˩˧ "leantail an eich? Nach leanadh e mhàthair
's i ann a shiod? Bidh e," ars esan, "còmhla
ri mhàthair fad a' latha, agus feasgar thèid e còmhla
ris an each agadsa, agus thèid e dhachaidh còmhla
ris."
Ach co-dhiubh bha sin a' dol air ais ... air
aghaidh ùine. Agus nuair a thàinig toiseach an
earraich 's ann a chaidh a' fear leis bu leis


21
a' searrach g' a iarraidh agus e airson gu
ceangladh e staigh e eagal agus gu biodh e
a' falbh còmhla ri each an fhir eile, eagal
air gu biodh e cur dragh air, no gu biodh
e toirt da sìon sa bith, biadh. Bha e airson
a chumail bhuaithe buileach. Agus nuair a
ràinig e cha toireadh a nàbaidh dha gearradh
dhen ...
˩˧ dhen t-searrach.
"Tha mise," ars esan, "'ga chumail," ars esan,
"ann a sheo a leithid seo a dh'ùine," ars esan,
"agus 's ann ... 's ann leam fhìn," ars esan, "a
tha e."
"O," ars a' fear eile," ars esan, "chan eil," ars esan,
"e leat idir," ars esan. "'S ann tha a' searrach,"
ars esan, "leamsa. Feumaidh tu thoirt seachad."
"Chan fhaigh thu," ars esan, "bìdeag dheth."
Mu dheireadh chaidh iad mach air a chèile
cho fada agus gu b' fheudar do bhodach na
làir teicheadh, agus chan fhaigheadh e bìdeag
dhen t-searrach aig an fhear eile.
Cha robh nist luchd-lagh ann a's an àm a
dhèanadh ceart ach a' t-uachdaran a bhiodh
air an fhearann. Agus daonnan 's e a' t-uachdaran
a bhiodh a' dèanamh lagh.
SA 1959/55 A
Cha robh ann ach ... 'S ann a rinn a' duine
bochd a bha seo aig a robh a' làir agus a'


22
searrach ach air a chumail dìreach far a
robh t-uachdaran, agus dh'innis e dha gu
rèidh, riaghailteach mar a rinn a nàbaidh air,
's mar a chum e bhuaithe a' searrach agus
nach toireadh e dha bìdeag dheth, agus gu
robh e a' dòchas gu dèanadh iad
ma bheireadh e a' searrach air ais agus a thoirt
an duine aig a robh e, thaobh 's ann leis fhèin
a bha e, 's ann aig a' làir aige a bha e.
... ars
"'N dà," arsa mac ˩˧ a' tighearna," ars esan, "'s e
ars esan
a' lagh," ˩˧ "a nì mise dhe sin," ars esan, "cuiridh
mi," ars esan, "brath air a' duine tha sin," ars esan,
"e thighinn ann a sheo," ars esan, "agus a' searrach
a thoirt leis, agus cuideachd, ars esan, " a' beathach
tha sin," ars esan, "a th' aige a tha e leantail.
Agus thig thusa ann a sheo a màireach," ars esan,
"agus a' làir agad fhèin," ars esan, "agus chì
sinn," ars esan, "an uair sin," ars esan, "dè
ghabhas dèanamh."
'S ann mar seo a bha. Chur e brath gu
fear an eich a chum air ais a' searrach on duine
bhochd eile. Agus dh'fhalbh e làrna-mhàireach
suas gu taigh an uachdarain, agus thug e leis
a' t-each, agus lean a' searrach e. Dh'fhalbh
a' fear eile leis a' làiridh.
"Nist," ars esan, "tha pàirc ann a shiod," ars esan,
"shìos, agus cuiridh sibh a-staigh," ars esan, "na trì"


23
còmhla. Agus," ars esan, "fàgaidh sinn," ars esan,
"a's a' phàirc iad fad a' latha gus a tig beul
na h-oidhche. Nuair a thig beul na h-oidhche," ars
esan, "thig mi fhìn a nuas, Leanaidh mi suas a'
rathad iad," ars esan. "Agus," ars esan, "ge brith,"
ars esan, "cò," ars esan, "a' beathach," ars esan, "a
leanas a' searrach dhachaidh," ars esan, "sin a'
duine," ars esan, "aig a bheil còir," ars esan, "air
an t-searrach."
'S ann mar seo a bha. Nuair a thàinig beul
na h-oidhche thàinig e fhèin a-nuas, agus dh'
fhosgladh a' geata, agus chaidh duine mun cùlaibh
agus thàinig iad a-mach na trì beathaichean
agus ghabh iad suas a' rathad.
Ghabh esan, a' t-uachdaran, suas ceum as a'
deaghaidh. Ghabh a' làir gu taigh an fhir leis
bu leis i, ach cha do lean a' searrach idir i
Lean a' searrach a' t-each aig a' duine eile,
agus chaidh e gu thaigh fhèin a-staigh dha
bhàthaich.
"Sin a nist," ars a' tighearna, ars esan, "a' duine,"
ars esan
ars esan, "leis a leis," ˩˧ "a' searrach. Agus ge brith
cò rug e," ars esan, "siod a' duine," ars esan,
"leis a leis e."
Cha robh ach cha robh aig a' duine bhochd aig
a robh a' searrach ... searrach, ach a dhol
dhachaigh agus e gu math tùrsach mar a


24
dh'éirich dha agus a' lagh a rinn a' t-uachdaran
dha, ach cha ghabhadh e leasachadh. Cha
ruigeadh e leas a dhol far a robh e agus a
dhol a ràdh ris gu do rinn e ceàrr. Chan e
sin a b' fheàrr. Cha do rinn e ach fuireach
balbh, sàmhach mar a bha e.
Ach co-dhiubh ann an ceann ùine as a
dheaghaidh sin bhiodh na daoine seo bhiodh iad
ag obair air fearann an uachdarain mar a b' àbhaist
is lathaichean obrach dha airson an fhearainn, mar
a bha e 'na chleachdadh aig an fheadhainn a
bh' ann, aig athair 's aig an fheadhainn a
bh' ann roimhe.
Bha a' fear on thugadh a' searrach le foill, bha e
'g obair a-muigh a's a' ghàradh, agus cò thàinig
a-mach ach bean mic an uachdarain agus a' pàisde
gille a bha seo aice air a gualainn. Bha i
eòlach gu leòr air a' bhodach mun do phòs i,
ach cha b' àbhaist dhi bhith 'ga fhaicinn cho
goirid siod dhan taigh idir, agus chuir i fàilte
air agus chuir a' bodach fàilte oirre.
Agus bha e foighneachd dhith gu dè mar a bha
a' saoghal a' tighinn rithe 's "O" thuirt ise,
"uamhasach fhèin math. Tha mi," ars ise, "cho
toilichte," ars ise, "'s a tha a latha cho fada an
seo. Tha," ars ise, "chuile sìon agam," ars ise,
"a dh'fheumas mi," ars ise, "'s chan eil dad


25
a dhìth orm. Dè mar," ars ise, "tha sib' fhèin?"
"O," ars esan, "tha mi glè mhath," ars esan. "Chan
eil guth agam ri ràdh. Chan eil sìon a ghearan
agam," ars esan, "ach aon rud, agus tha e cur
dragh orm," ars esan, "o chionn treis."
"Dè," ars ise, "tha sin?"
"'N dà tha," ars esan, "an duine agaib' fhèin," ars esan,
"Rinn e," ars esan, "lagh dhomh,"  ars esan, "agus
cha robh e airson
"Seadh," ars ise, "innis dhomh mu dheaghain."
Dh'innis e dhi mar a chaidh e fhèin agus a
nàbaidh far a chèile mun t-searrach a bh' aig
a' làiridh aige, agus gu tug a nàbaidh a-mach a
leis a' lagh a rinn a' duine aicese, gu tug e òrdan
seachad an cur ann a' pàirc fad a' latha gus a
tigeadh an oidhche, agus ann am beul na h-oidhche
a leigeadh a mach iad. A' beathach a leanadh
a' searrach gur h-e sin a' duine aig a robh còir
agus a gheibheadh e.
"Agus," ars esan, "lean a' searrach agamsa," ,"ars esan,
"each a' duine eile," ars esan, "agus chaidh e
dhachaigh còmhla ris. Agus thuirt e," ars esan, "gur
ars esan
a h-e siod a' duine," ars esan, "leis bu leis" ˩˧ "a' searrach,"
ars esan. "Tha e colach ge brith cò rug e," ars esan,
"gur e siod a' duine a bha còir aige air a bhith
aige. Agus," ars esan, "bha sin ceàrr," ars esan,
"agus bha e cur dragh ormsa," ars esan. "Agus tha
a' searrach a nist," ars esan, "'na bheathach


26
mhòr aig a' duine sin," ars esan, "a bh' aig a'
làiridh agamsa. Agus a bheil sib' fhèin a' faicinn
a nist," ars esan, "sin," ars esan, "'na lagh ceart?"
"O," ars ise, "chan eil e ceart idir. Tha e fada, fada
bhuaithe. Ach," ars ise, "thèid agamsa air dòigh
a chur air a sin, ma ghabhas tusa mo chomhairle."
a' duine,
"Gabhaidh," ars esan, "mise," ars esan, "ar comhairle
gun teagamh."
"'N dà," ars ise, "tha," ars ise, "bidh a' duine agamsa
dol glè thric a' dol dhan bheinn, dhan bheinn-
sheilg a-mach a sin, agus bidh e dol a-mach
a-màireach. Agus, seall," ars ise, "a' loch tha siod
shìos," ars ise, "aig taobh a' rathaid."
"Tha."
"'N dà," ars ise, "nuair a ... Bheil," ars ise, "salann
agad a staigh?"
"Tha," ars esan.
"'N dà," ars ise, "bheir leat puigean salainn, agus
nuair a bhios a' duine agamsa tighinn às a' bheinn
cuir do làmh," ars ise, "a's a' phuigean agus
tòisich air caitheamh a-mach an t-salainn air ... air
a' locha. Agus nuair a chì esan thu," ars ise,
"a' caitheamh a-mach an t-salainn air a' locha, bidh
e 'ga fhaicinn gu math neònach agus foighneachdaidh
a dhiot gu dè rud tha thu dèanamh a siod.
Agus canaidh tu ris," ars ise, "gu bheil thu caitheamh,"
ars ise, ars ise, "gu bheil thu a-mach salann


27
air a' locha. Foighneachdaidh e dhiot dè tha
'nad bheachd. Canaidh tu ris gu bheil
gu fàs a' salann a's a' locha. Agus canaidh
e riut nuair sin nach eil unnad ach duine
gun tùr, gu dè mar a tha salann dol a
dh'fhàs ann a' locha agus gu leagh e mum bi
e ceart air a' ghrunnd. Canaidh tusa ris an
uair sin gu bheil e ceart cho colach dhan t-
salann fàs a's a' locha agus a bha 's a ...
agus a bha dhan ghearran a bha 's an làiridh
fàs a's a' ghearran.
Agus tha e neònach leamsa," ars ise, "neo bheir
sin a shùilean dha agus gu dèan e lagh nas
fheàrr dhutsa."
O 's ann mar seo a bha. Làrna-mhàireach rinn a'
bodach mar a dh'iarradh air. Fhuair e a' puigean
salainn 's chaidh e sìos gu taobh a' locha. Nuair
bha mac a' tighearna tighinn às a' bheinn agus e
teannadh gu math dlùth air thòisich e air caitheamh
a mach a' t-salainn air a' locha, dòrnan a-dràsta
's a rithist.
Thug a' tighearna sùil air agus ...
"Gu dè, dhuine," ars esan, "a tha thu a' dèanamh
a sin?"
"Tha mi," ars esan, "a' caitheamh a-mach shalainn,"
ars esan, "air a' locha ann a sheo."
"Caitheamh a-mach shalainn air a' locha."
"Seadh," ars a' duine.


28
"Dè," ars esan, "a tha 'nad bheachd, no dè
tha ceàrr ort?"
"O," ars esan, "tha mi," ars esan, "airson 's gu
fàs a' salann a's a' loch."
"O dhuine gun tùr," ars esan, "dè mar tha thu
smaoineachadh a dh'fhàsas salann a's a' locha
agus gu leagh a mu bi e ceart air grunnd a'
locha?"
"Tha e cheart cho colach dha," ars esan, "fàs
a's a' locha agus a bha e dhan t-searrach a
bha a's a' làiridh agamsa a' fàs a's a' ghearran."
"O seadh," ars esan. "Tha mi creidsinn," ars esan,
"gu bheil, g' eil e air aghaidh
Ach co-dhiubh nuair a fhuair a' tighearna a bhiadh
an oidhche sin thàinig e nuas agus thuirt e ris a
bhean, "Tha mi smaointeachadh," ars esan, "gu bheil mise
nist," ars esan, "sgìth gu leòr," ars esan, "dhe d' chuid
chleasachd," ars esan. "Tha thu toirt comhairlean air daoine," ars
esan, "air laghanan tha mise dèanamh," ars esan, "chan
eil iad ceart," ars esan. "Tha thusa," ars esan, "dèanamh
feadhainn nas fheàrr. Agus," ars esan, "as a dheaghaidh
seo," ars esan, "nì thu iad," ars esan, "mar a thogras tu,"
ars esan, "agus cha bhi a' còrr turais agamsa riut.
Fàgaidh tu," ars esan, "seo," ars esan, "mo thaigh-sa
buileach."
"O," ars ise, "tha sin ceart gu leòr," ars ise. "Nì mi sin,"
ars ise, "nuair a gheibh mi m' iarratas."
"Gheibh thu sin," ars esan, "d' iarratas, na h-iarratasan."


29
ars esan, "a bha thu 'g iarraidh tog leat iad," ars esan.
"Bidh thu," ars esan, "dealaichte riumsa," ars esan, "a-mach
a nochd."
"Ceart gu leòr, ma tha," ars ise. "Tha mise," ars ise, "toilichte
gu leòr."
Agus bha a' gille 'na chadal a's a' chreathaill.
Dh'fhalbh i agus ghabh i chon na creathaill, agus thug
i mach a' chreathall agus chàirich i air a starsaich i.
Dh'fhalbh i nuair sin agus ghabh i gu ciste mòr nan
còraichean far a biodh na leabhar... na leabhraichean air
an cumail agus a' t-airgead, agus thog i mach i
agus chuir i air a' starsaich i.
Bha e fhèin 'na shuidhe ann a' sèathar agus e coimhead
oirre. Dh'fhalbh i nuairsin agus ghabh i null far a robh
e fhèin agus rug i air a' chathair a's a robh e 'na shuidhe,
agus thog i chathair agus e fhèin a-mach agus dh'fhàg i
air a' starsaich e. Agus ...
"Tha nist," ars ise, "na trì iarrtasan agam a-muigh,"
ars ise. "Tha," ars ise, "faodaidh tu a' rud a thogras tu
a dhèanamh, ach tha na dhà tha seo agamsa a' chreathall
agus a' chiste mhòr, ach fàgaidh mi thusa," ars ise,
"far a bheil thu."
"O ma tha," ars esan, "tha mi," ars esan, "a' guidhe,"
ars esan, "an togail a-staigh air ais, agus ...
55 B1
"Tha na trì iarrtasan agamsan nist," ars ise, "a-muigh
agus," ars ise, "'s leamsa na dhà-sa agus tha mi 'gan
togail leam, a' pàiste a's a' chreathaill agus ciste mhòr
nan còraichean, agus bidh thusa a' dèanamh air do shon fhèin


30
mar is fheàrr a dh'fhaodas."
"O seadh," ars esan, "tha sin glè mhath. 'S math a rinn thu
do ghnothach, ach," ars esan, "air mo chomhairle-sa," ars
esan, "agus tha mi guidhe ort," ars esan, "thu 'gan
thilleadh a-staigh air ais, agus cha bhi a' còrr
eadarainn," ars esan, "gu bràth tuilleadh."
'S ann mar seo a bha. Ghabh i chomhairle agus
thill i staigh a' pàiste agus a' chreathall, agus thug i
nuair sin a-staigh a' chiste. Agus a' treas rud a thug i
staigh rug i air a' chathair agus e fhèin 'na broinn
agus chàirich i e a's a' rùm a's a robh e reimhe.
Agus as a dheaghaidh sin cha tàinig facal riamh
tuilleadh eatorra. Bha iad gu rèidh, rianail riamh
tuilleadh fhad 's a bha iad beò.
Agus sin agad mar a chuala mise mu mhac a' tighearna
agus mun bhean ghlic.


