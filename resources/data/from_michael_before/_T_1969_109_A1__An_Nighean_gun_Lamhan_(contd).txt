Informant : D.A. Johnson, Aird Mhór, South Uist
Collector :
SA 1969/109 A1
An Nighean gun Lamhan (contd. from SA 1969/108 B5).
Agus thòisich i air a' chois aige nuair sin air a ...
air a fàsgadh 's air a chinneadh, agus air tarruing
aisde le 'beul an rud a bha 's an lot. Agus mu
dheireadh mun do stad i thug i am bior a chaidh
'na shàil thug i as e.
Agus ... "Seo a nist," ars ise, "'s an oidhche a
thug sibh dhiomsa an dà làimh," ars ise, "thuirt
mise ruibh," ars ise, "gun éireadh seo dhuibh," ars ise.
"Agus tha thu faicinn a nist," ars ise, "gur e là ... gur
ars ise,
e làmh dheas do cheud nighean," ˩˧ "thug as e agus a
thug a' chobhair dhut," ars ise.
Agus ... Well, dh'fheumadh i chuile sìon innseadh
dhan rìgh, gu dé ... dé bu choireach ris a chuile sìon a
bh' ann, 's có ... có aige bha 'choire. Dh'innis i dha
o thùs gu éis mar a rinn iad, 's gur h-e 'muime
agus an Eachlair Urlair a bha 'dèanamh nan cron
agus 'gam fàgail oirrese.
Agus nuair a fhuair an rìgh seoach air dòigh
fhuair e ... chuireadh a dh'iarraidh na h-
Eachlair Urlair. Agus chaidh i fhéin agus a
muime a losgadh. Agus phòs an uair sin an
dotair a bha seo, phòs e ise. Agus thànaig.
iad còmhla ris an rìgh.


Chan eil fhios agamsa an e fhuair an rìgheachd
'na dheaghaidh gos nach e, ach 's ann còmhla
ris a dh'fhàg mise iad co-dhiubh nuair a dhealaich
mi riutha. Agus sin mar a chuala mise i.
AJM O well tha sin math. Agus càit a nist a chuala sibh
an té sin?
DAJ Aig m' athair.
AJM 'S a robh i aig duine eile a bharrachd air fhéin?
D O chan urra dhomhsa ... Cha chuala mise aig
duine i.
AJM O well, tha sin math.


