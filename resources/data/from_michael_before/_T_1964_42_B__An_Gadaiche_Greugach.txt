Informant : Angus MᶜLellan, Frobost.
Collector : D.A. MacDonald.
SA 1964/42 B
(also SA1965/89 A1)
An Gadaiche Greugach.
'S e rìgh bh' air Eirinn a seo ma ta, agus phòs e,
's cha robh e fada pòsda nuair a fhuair e oighre,
pàisde gille. Agus cha robh e fada an déidh sin
fhaighinn nuair a bhàsaich a bhean aige. Well,
cha robh an rìgh am beachd gum pòsadh e tuilleadh.
Bha eagal air ged a gheibheadh e té eile nach
biodh i gu math dhan ghille.
Bha an gille a seo air fàs suas, agus Dhia, 's ann
a smaointich a seo an rìgh gum b' fheàrr dha
gu robh
pòsadh agus ˩˧ an gille neo-ar-thaing tuilleadh
chraoibh
?
àrd
gu cuireadh e a ghrianan an àird an aon chraoibh e
far am faiceadh a chuile duine agus far nach
faiceadh duine e, agus gum biodh e fhéin
a' tadhal air air fhalbh 's air a thilleadh,
agus gu rachadh e dh'iarraidh nighean Rìgh
na Spàinneadh agus nach gabhadh e ris gu
reimhe
robh e pòsda ˩˧ idir.
'S e seo a rinn e. Thànaig e agus ise aige.


Bha dithis ghillean aige bhuaipe sin. Agus bhiodh
an rìgh a' falbh a shealgaireachd a chuile latha agus
bhiodh e 'tadhal air a' ghille air 'fhalbh 's air
a thilleadh.
Bha na gillean a' fàs suas. Agus bha e seo latha
's a' bheinn-sheilg, agus có thànaig rathad
a' chaisteil ach bana-bhuisdreach ris an canadh
iad an Eachlair Urlair. Agus bha 'bhean agus
a mhaithean deiseil an coinneamh an rìgh.
?
"Tha thu seo leis a," ars ise, "a' faighinn air
aghaidh airson bhith deiseil airson an fhir sin. Tha
thu 'smaointinn," ars ise, "gur h-e do chuid
cloinne fhéin bhios a' riaghladh na rìoghachd-sa
fhathast," ars ise. "Ach 's fhada mun fhaigh iad i,"
ars ise. "Tha oighre aige fhéin as dlighiche oirre
na h-aon dhe d' chuid mac-sa," ars ise. "Tha thusa
'smaointinn nach robh an rìgh pòsda reimhe idir,
grianan
ach 's e bha. Agus tha gille aige ann an
chraoibh
àrd an aona chraoibh far a faic e chuile
am
duine 's far nach faic duine e, agus ˩˧ fear
a bh' air toiseach agus deireadh na
aige
agus cha bhi agadsa, ach a chreutair, ach
a' chuid as dona."


Thuit an còmhdach rìoghail bharr a cinn leis
an tàmailt nuair a chuala i seo.
"Ach nam pàidheadh tusa mise gu math," ars ise,
dhèanainn-sa plan dhut o nach cuireadh e
dragh gu bràth ort."
"'N dà, 's mise nì sin," ars ise. "Gu dé rud
bhios tu 'g iarraidh orm?"
"Na lìonas mo dhà chluais de chlòimh," ars ise,
"Dé uiread 's a bhios a sin?" ars a' bhàn-rinn.
"A' chòigeamh cuid a chuireas Eirinn dhith,"
ars ise.
"'N dà, gheibh thu sin mata," ars ise.
"Well, ma tha, nuair bhios esan gu tighinn,
fhalbh thusa 's theirig dhan leabaidh, agus
cuiridh tu balgam de dh'fhìon dearg 'nad
bheul, agus nuair a thig an rìgh 's a théid
e g' ad fhoighneachd, cuiridh tu mach e,
agus canaidh tu g' eil thu 'cur a mach fuil
do chridhe, gun a bhrist do chridhe nuair
a fhuair thu mach gu robh e fhéin a' falach
a mhic," ars ise, "a's an ùine o thàna tu seo,
nuair a bha e 'smaointinn nach dèanadh tusa


gnìomh màthar ris cho math 's a dhèanadh tu
ri d' chuid chloinneadh fhéin. Agus théid
esan an uair sin a dh'iarraidh a' ghille agus
bheir e dhachaidh e. Agus nuair a bheir e
dhachaidh e bidh e furasda gu leòr dhut-sa
a chur air seachran. Cha bhi agad ach a chur
fo gheasaibh agus a chur a dh'iarraidh na
fàlairidhed a tha aig rìgh na Gréige. Agus sin
rud nach fhaigh e gu bràth."
'S e seo a rinn a' bhànrinn. Nuair a bha an rìgh
gu tighinn dh'fhalbh i 's thug i an leaba oirre.
Nuair a thànaig an rìgh bha a' bhànrinn bochd.
Chaidh e suas g' a foighneachd 's nuair a
chrom e g' a foighneachd 's ... chuir i mach am
bòran ud 'na bhroilleach.
"O seachain mi, seachain mi," ars ise, "a dhroch
ars ise
dhuine," ˩˧ "a dh'fhoghainn dhomh agus a bhrist
mo chridhe," ars ise.
"Dé rinn mise ceàrr?" ars an rìgh.
"O dé rud nach do rinn thu ceàrr," ars ise, "nuair
a bha thu 'cumail do mhic am falach orm-sa,"
ars ise, "a's an ùine o thàna mi seo," ars ise.


"Nuair a bha thu 'smaointinn nach dèanainn-sa
gnìomh màthar ris 's a dhèanainn ri m' chuid
chloinneadh fhìn," ars ise.
"Hod, hod!" ars an rìgh, "ma 's e sin a th' ann,"
ars esan, "théid mise dh'iarraidh a' ghille 's bheir
mi dhachaidh e."
"Fhalbh ma tha," ars ise, "cha chuir mi cas air
talamh gu siorraidh gu faic mi staigh e,"
ars ise.
Dh'fhalbh an rìgh dh'iarraidh a' ghille 's thug
e dhachaidh e, 's dh'éirich ise 's chan
fhaighte àite dha ach eadar i fhéin 's an
rìgh. An làirne-mhàireach chuireadh e a
cuid cloinneadh fhéin eadar i fhéin 's an rìgh, 's
chuir i esan air an taobh eile dhith. An
làirne-nearar chuir i a dithis chloinneadh
fhéin, fear air gach taobh dhith, agus chuir i
fìon
esan gu ceann eile a' bhùird.
Stad an gille agus cha robh e 'gabhail fìon. Agus
dh'fhoighneachd 'athair, "Dé tha ceàrr ort?"
ars esan, "nach eil thu 'gabhail do bhidhe?"
"O cha ghabh mi biadh no deoch," ars esan,
"gus a faigh mi mach dé 's ciall dhan


ghnothach," ars esan. "A' cheud oidhche thàna
mi seo," ars esan, "bha mi eadar m' athair 's mo
mhuime," ars esan. "Agus an ath oidhch' bha mi
aig taobh mo mhuine," ars esan. "'S tha mi
an diugh air mo chur chon an doruis," ars esan
"O tha," ars ise, "'s théid thu na 's fhaide na
an dorus," ars ise. "Agus tha mise 'gad
chur fo chrosaibh 's fo gheasaibh agus
fo naoi buairichean mnatha-sìthe-siùbhla -
seachran, gach laochan beag a's miotaiche
's as mi-threòraiche na thu fhéin, thoir do
chinn 's do chluas 's do chaithe-beatha
dhiot, mur a tig thu thugamsa leis an
fhàlairidh a th' aig Rìgh na Gréige mun tig
bliadhna o'n diugh."
"O tog dhiom do gheasaibh, a dhroch bhoirionnaich,"
ars esan.
"'N dà, cha tog," ars ise.
"'N dà, tha mise 'cur mar chrosaibh agus mar
gheasaibh ort-sa," ars esan, "agus thu bhith
'na do sheasamh air a' bhinnein as àirde th' air
taigh m' athar-sa gus an tig mise leatha, ma tha."


"O dhroch dhuine, a dhroch bhiast, tog dhiom
do gheasaibh."
"Cha tog 's cha leag," ars esan.
Dh'éirich e 's ghabh e air falbh. Cha robh
e fada air falbh nuair a chuala e éubh as
a dheoghaidh 's sheall e, 's bha a dhithis
bhràithrean a' tighinn as a dheoghaidh.
"O tillibh, tillibh," ars esan, "a chlann na
mi
droch mhàthar," ars esan. "Cha dioch dhomh
fhìn bhith falbh gun sibhse falbh."
Cha tilleadh. "Bidh sinne far am bi thu fhéin."
Chum iad e rompa gus do rànaig iad a' Ghréig.
Nuair a rànaig iad a' Ghréig cha robh iad
ach aineolach. Cha robh iad ach a' foighneachd
cà robh taigh an rìgh.
Thachair a seo duine mór ruadh riutha air an
rathad, agus bhruidhinn e riutha.
"Có as a thàna sibh mar seo, 'illean?"
ars esan.
?
"Thàna sinn á Eirinn," arsa fear eigin.
"'N dà, tha mi cinnteach nach ann gun ghnothach


a thàna sibh air an astar tha seo, mata. Cà' il
sibh am beachd a dhol?"
"Dol a dh'iarraidh na fàlaire a th' aig Rìgh
na Gréige."
"Ho-hò!" ars esan. "Ma tha, tha sibh fada
gu leòr air aghaidh," ars esan. "Tha mi
cinnteach gu robh mise 'nam mhèirleach
cho math ruibhse," ars esan, "agus sin rud
a dh'fhairlich riamh orm," ars esan, "agus
fhairlidheas
a dh'fhairlicheas oirbh-se," ars esan. "'S mise,"
ars esan, "an Gadaiche Greugach," ars esan.
"O well, chan eil cothrom air," ars an gille.
"Tha mise fo gheasaibh aig mo mhuime gum
feum mi a faighinn air neo am bàs."
"'N dà, 'ille bhochd," ars esan, "'s e am bàs
bhios agad, ma tha. Chan e an fhàlairidh," ars
esan. "Ach o'n a tha an gnothach cho cruaidh
sin oirbh," ars esan, "'s ann as fheàrr dhuibh
mi fhìn a leantail an nochd," ars esan, "gun
fhios dé am plàn a dh'fhaodamaid a
dhèanamh bho mhadainn," ars esan, "agus
feuchaidh mi fhìn còmhla ruibh. Tha mi
cinnteach gur a mi 's eòlaiche fhathast


na sibhse."
'S e seo a rinn iad. Lean iad an Gadaiche
Greugach.
"'N dà," ars an Gadaiche Greugach, "tha ceathrar,"
ars esan, "a' tarruing sìol chon na fàlairidh
sin a chuile latha," ars esan. "Agus 's e seo
an rathad a th' aca," ars esan. "Agus bidh
iad a' leigeil an analach air a' chnoc ud shuas,"
ars esan, "agus lathaichean nì iad treis chadail
ann," ars esan. "Agus nan caidleadh iad am
màireach," ars esan, "agus gu faigheamaid,"
ars esan, "roinn dhen t-sìol a leigeil ás na
pocannan agus a dhol dha na pocannan aca,"
ars esan, "gu faigheamaid dhan stàbull mar
sin," ars esan, "dhèanamaid saod air choreigin
air an fhàlairidh. Ach mur a faigh sinn ann
mar sin chan eil dòigh eile air a fhaighinn ann.
Tha geàrd a dh'oidhche 's de latha air."
'S ann mar seo a bha. Làirne-mhàireach
bha iad a watch-adh 's chunnaic iad
a seo muinntir an t-sìl a' tighinn, 's
thilg iad dhiubh na pocannan 's chaidh
iad fhéin gu dubhar 's thuit iad 'nan cadal.


Informant : Angus MᶜLellan, Frobost.
SA 1964/42 B
Collector : D.A. MacDonald
An Gadaiche Greugach (continued from notebook iii)
's thuit iad nan cadal.
"Thugainnibh a nist," ars am Gadaiche Greugach.
Dh'fhalbh iad agus chuir e triùir chlann an
rìgh, fear a's gach poca, agus chaidh e fhéin
dhan cheathramh fear.
Nuair a dhùisg iad, muinntir an t-sìl, chuir iad
na pocannan air am muin. Am fear a bha 'tarruing
a' Ghadaiche Ghreugaich bha e 'tuiteam air an deireadh.
"A Dhia," ars esan, "ach cho trom 's a tha mise
'faireachdainn a' phoca seo an dràsda seach mar
a bha e reimhe," ars esan.
"'N dà," arsa fear eile, "tha mi fhìn 'ga fhaighinn
na's truime an dràsda na bha e reimhe cuideachd,"
ars esan.
"O," arsa fear eile, "chan eil sin ach mar a thug
ars esan
a' ghrian ar lùths asainn, ˩˧ "Chaidil sinn ro fhada
an diugh."
Chum iad air aghaidh gus do rànaig iad an
stàbull 's nuair a rànaig iad an stàbull 's a
bha iad 'dol a dhòrtadh an t-sìl a's a'
chistidh, 's a dh'fhuasgladh am poca, dé


cheud rud a nochd a mach ach ceann mór
ruadh a' Ghadaiche Ghreugaich.
O leigeadh an eubh ris a' gheàrd, 's a staigh
a bha an geàrd. Rugadh air a' Ghadaiche Ghreugach.
Dh'fhuasgleadh na pocannan eile 's bha mèirleach
a's a chuile poca dhiubh. Cheangladh le ròpa
iad o'n dà shàil chon an dà ghuaillibh fhad 's
fàl
a dh'fhanadh fàire orra. Chàireadh ann am
prìosan iad gus a rachadh an losgadh.
Chuir an rìgh fios chon a chuile duine b' uaisle a
bha 's an rìoghachd, cruinneachadh gu banais
mhór a dhèanamh aig bàs a' Ghadaiche Ghreugaich
's e air a ghlacadh aige, nach do dh'fhàg sìon
riamh aig duine a b' fhiach duine a ràdh ris a
bha 's an rìoghachd gun ghoid.
Chruinnich móran sluaigh chon a' chaisteil 's
thòisich iad air cruinneachadh a chuile sìon a
b' fheàrr a dhèanadh teine, 's rinneadh tòrr
air a muigh air beulaibh a' chaisteil. Bha an
t-òl 's an ceòl 's an toileachadh a' dol air
aghaidh a staigh leis cho fìor thoilichte 's a bha
iad gu robh an Gadaiche Greugach an greim.
'S ann a dh'fheumadh iad a thoir a staigh,


e fhéin 's na mèirlich eile, far an robh iad fhéin
's gu faigheadh iad treis air ... thoirt air a riasladh.
'Se toileachadh a b' fheàrr leotha.
Thugadh a staigh iad, 's cha robh iad ach 'nan
sìneadh air an ùrlar, 's fear a bhuaileadh breab
air 's fear a bhuaileadh smugaid air 's fear a
bheireadh treis air a tharruing air fheusaig 's
fear eile 'ga tharruing air ghruaig. Cha robh
an Gadaiche Greugach bochd ach a' fulang.
Thionndaidh a seo an rìgh ris. "Well, a Ghadaiche
Ghreugaich," ars esan, "tha mi cinnteach gur iomadh
éiginn a's a robh thu," ars esan, "ach cha robh
thu riamh an éiginn riamh mar tha thu nochd,"
ars esan.
"'N dà, 's iomadh," ars an Gadaiche Greugach. "An
éiginn a's a robh mi, agus bha mi ann an éiginn
bu mhotha na tha mi agadsa fhathast agus fhuair mi
ás."
"Bheil thu 'smaointinn gu faigh thu á seo?" ars an rìgh.
"O chan eil mise 'g ràdh san idir," ars esan, "ach tha
mi 'g ràdh siod."
"Siuthad innis dhuinn i ma tha," ars esan, "agus
leigidh sinn leat gu an innis thu."


"'N dà, chan airidh thu air a h-innse dhut," ars esan,
"ach innsidh mi dhut air cùmhnantan i."
"'S dé na cùmhnantan tha thu 'g iarraidh? ars esan.
"Tha am mac as sine a th' aig Rìgh Eireann
fhuasgladh a staigh dhan chuideachd, 's cha b' ann
fo smugaidean no fo bhreaban aig gràisg na
Gréige a chleachd e bhith."
"Cà bheil e?" ars an rìgh.
"Tha e ann a sheo ri mo thaobh-sa," ars esan.
"Well, ma tha, gheibh e sin," ars esan.
Dh'fhuasgladh am fear bu shine.
"Innis a nist dhuinn," ars esan, "an éiginn bu mhutha
a's a robh thu,"
na seo, ˩˧ ars esan.
"'N dà, bha mise triob a siod," ars esan, "'s a'
eile
bheinn-sheilg," ars esan, "agus dà-reug ˩˧ còmhla
rium," ars esan, "agus Dia, thòisich i ach a'
sileadh shneachd," ars esan. "Agus bha sinn
'dol iomrall," ars esan, "agus fear a chanadh,"
ars esan "'S e siod an rathad' agus fear eile a
chanadh 'chan e, ach 's e seo an rathad! Mu
dheireadh bha chuile fear a' gabhail rathad
dha fhéin," ars esan, "'s cha robh agamsa


ach mi fhìn. Fhuair mi seo gu rathad mór,"
ars esan, "agus nuair a fhuair mi an rathad,"
ars esan, "bha mi 'g ràdh rium fhìn gun
toireadh sin gu taigh air chor-eigin mi," ars esan.
"Agus thachair duine mór rium air an rathad," ars
esan, "agus pac... bascaid air a ghualainn," ars
esan, "agus chuir e ioghnadh orm," ars esan, "duine
aig am biodh dachaidh e thighinn a mach a
leithid de a dh'uair," ars esan. "Agus
bhruidhinn e rium," ars esan. "Dh'fhoighneachd
a dhìom cà robh mi 'dol mar seo. Thuirt mi ris
nach robh fios 'am, gu robh mi air a dhol
iomrall. "'N dà, 's e rud as fheàrr dhut a
dhèanamh, ma tha, till còmhla riumsa,' ars esan.
'Cha do rinn mise ach tighinn a mach a dh'
iarraidh bascaid ghuail,' ars esan, 'agus
lìonaidh tu a' bhascaid ghuail dhomh agus
bheir mi fhìn cuid na h-oidhche nochd dhut.'
'S e seo a rinn mi," ars esan. "Thill mi," ars
esan, "còmhla ris agus rànaig e toll dubh
a bha 'dol sìos fo'n talamh a sin," ars esan,
"agus thuirt e rium gur ann shìos a siod a


bha an gual agus mise dhol dhan bhascaid
agus gu lower-eadh e sìos mi, agus mi
lìonadh na bascaid le gual, agus nuair a
bheireadh e suas a' bhascaid gun leigeadh e
sìos a rithist i 's gun toireadh e suas mi fhìn.
'S e seo a rinn mise," ars esan. "Chaidh mi
ars esan.
sìos chan eil fhios dé an doimhneachd" ˩˧ "agus
nuair a chaidh mi sìos," ars esan, "bha
grùnnd dhaoine shìos romham," ars esan. "Agus
thòisich feadhainn dhiubh air gàireachdraich,"
ars esan, "agus thòisich feadhainn eile dhiubh
air rànaich," ars esan. "Agus dh'fhoighneachd
mi dhiubh," ars esan, "gu dé bha 'toir orra bhith
rànaich. Agus thuirt iad gu robh an t-eagal
a ghabh iad romham fhìn, gur ann 'dol g' am
marbhadh a bha mi. 'S dé thug oirbhse
tòiseachadh air gàireachdraich?' thuirt mi
riutha. "'N dà, thug," ars iadsan, 'nuair
a chunna sinne an colas tapaidh a bh' ort
fhéin a' tighinn a nuas," ars esan. 'Bha sinn
a' smaointinn ma bha t-seans againn faighinn


ás a seo gu siorruidh gur a tusa bheireadh ás
sinn.'
''S dé mar a thàna sibh a seo?' thuirt mi riutha.
ann
'O cha tànaig ach mar a thàna tu fhéin ˩˧ a lìonadh
bascaid ghuail.'
'N dà, seo rud a nì sibhse ma tha. Théid mise
dhan bhascaid far a robh mi reimhe agus cuiribh
air mì ghual... air mo mhuin de ghual na dh'
fhalaicheas gu math mi, agus éighidh sibh
dha nuair bhios a' bhascaid làn, agus nuair
a bheir e suas mise 's a dh'fhalbhhas e i, bheir
mise suas a chuile gin agaibh-se a rithist.'
'S e seo a rinn iad. Chaidh mise dhan bhascaid,"
ars esan, "agus dh'eubh iad dha gu robh
'bhascaid làn, 's cha do rinn esan ach a
draghadh leis suas. Leig e ás i an
taobh thall o bheul an tuill," ars esan,
"'s dh'fhalbh e. Nuair a shaoil leamsa
a bha e pìos air falbh," ars esan, "chuir mi
car dhiom fhìn a mach ás a' bhascaid," ars
esan, "agus gu dé thachair ach nach robh
esan ach bìdeag an taobh thall dhiom," ars esan.


Nuair a chunnaic e mise 'tighinn ás a' bhascaid,"
ars esan, "thill e agus 'nam bhad a bha e.
"Bha mise sgìth, acrach," ars esan, "'s ged a
bhithinn air a chaochladh," ars esan, "bha
tuilleadh 's a' chòir m' an choinneamh," ars esan.
"Bha e air thuar an gnothach a dhèanamh orm.
Ach uair dhe na h-uaireannan," ars esan, "bhuail
a chasan ás a' bhascaid," ars esan, "agus thuit e
agus fhuair mise air a mhuin," ars esan, "agus
mun do leig mi 'na sheasamh e thug mi ás
na bh' ann," ars esan. "Agus thill mi nuair sin
chon an tuill agus thug mi suas a chuile duine
a bh' ann a's a' bhascaid," ars esan. "Cha
chreid mi nach robh mi an oidhche sin ann an
éiginn bu mhotha na tha mi agadsa fhathast."
"'N dà, bha thu sin, a Ghadaiche Ghreugaich," ars
d'fhuair
an rìgh, "ach fhuair thu a's, ach cha
thu
á seo."
"O chan eil mise 'g ràdh gu faigh," ars esan, an
Gadaiche Greugach.
Thugadh treis eile a' riasladh a' Ghadaiche
Ghreugaich, agus chuireadh a seo teine ris


an tòrr a bha muigh.
"Well, a Ghadaiche Ghreugaich, tha an teine a' gabhail,
ma tha, agus chan fhada gus am bi thu fhéin agus
an dà mhèirleach sin eile ann, agus cha chuir
thu dragh ormsa tuilleadh," ars esan, "agus ged
a bha thu a's an toll-ghuail fhéin cha robh thu
an éiginn riamh mar a tha thu nist."
"'N dà, bha," ars an Gadaiche Greugach, "ann
an éiginn na's motha na tha mi agadsa fhathast,
agus an éiginn na's motha na dh'innis mi."
"Siuthad, ma tha, innis dhuinn i," ars esan, "Leigidh
sinn leat a h-innse."
airidh
"O chan fhaigh thu i air a h-innseadh dhut,"
ars esan, "an Gadaiche Greugach. "Ach innsidh mi
dhut air chùmhnantan i."
"Dé na cùmhnantan tha thu 'g iarraidh a nist?"
ars esan.
"An darna mac as sine a th' aig Rìgh Eireann
fhuasgladh 's a leigeil dhan chuideachd,"
ars esan.
"Cà bheil e?" ars an rìgh.
"Tha e ann a sheo," ars esan.


"O ma tha, gheibh e sin," ars an Rìgh.
Dh'fhuasgladh am fear eile dhiubh.
"Siuthad a nist," ars esan. "Innis dhuinn an éiginn
na's motha na seo a's a robh thu."
"'N dà, bha siod," ars
an Gadaiche Greugach
easbuig mór,
ars esan,
a's an àite againn," ˩˧ "agus bhàsaich e," ars esan.
"Agus bha móran sluaigh air an tòrradh aige,"
ars esan, "'s bha mi fhìn air an tòrradh
aige," ars esan. "'S nuair a thiodhlaic iad e,"
ars esan, "chuir iad clach mhór air an uaigh aige,"
ars esan, "'s dh'fhalbh iad," ars esan.
"Well, nuair a thànaig an oidhche," ars esan,
ars esan,
"bha móran òir," ˩˧ "timchioll air an easbaig," ars
esan "agus bha fàinne òir air," ars esan.
"Agus smaoinich mi fhìn gur e call a bh' ann
na bha siod a dh'òr a leigeil fo'n talamh,
agus gun rachainn dhan chladh 's gu
fosglainn an uaigh agus gun toirinn dheth
na bha timchioll air a dh'òr.
'S ann mar seo a bha," ars esan. "Nuair a
ràna' mi an cladh," ars esan, "bha 'chlach cho
trom," ars esan, "cha deargainn air a togail,"


ars esan. "Ach leis a chuile h-innleachd a
bh' agam," ars esan, "fhuair mi a' cur air a
h-oir air bruaich na h-uaghach," ars esan.
"Agus chaidh mi sìos dhan uaigh," ars esan, "agus
bhrist mi a' chiste," ars esan, "agus thug mi
dheth am fàinne agus na bha timchioll air
a dh'òir," ars esan. "Agus nuair a bha mi
deiseil air son tighinn a nuas," ars esan, "gu
dé rinn ach oiteag gaoith tighinn," ars esan,
"agus thuit a' chlach air an uaigh far a robh
i reimhe," ars esan, "agus bha mise a's an
uaigh còmhla ris an easbuig, 's cha robh
dùil ri tighinn ás.
Ach gu dé thachair," ars esan, "ach gu
robh feadhainn eile ann," ars esan, "dhan
cheart bheachd rium fhìn," ars esan, "agus
thànaig iad chon na h-uaghach," ars esan,
"g' a fosgladh, agus nuair a thog iad a'
chlach," ars esan, "'s a chunna mise
na speuran," ars esan, "a' cheud leum
ars esan,
a gheàrr mi," ˩˧ "bha mi air bruach na


h-uaghach," ars esan. "Agus thuit fear thall
's a bhos dhiubh 's dùil aca gur e am fear
bh' air a thiodhlacadh a bh' air éirigh," ars esan.
"Agus fhuair mis' ás mar sin. Agus cha chreid
mi nach robh mi an oidhche sin ann an
éiginn bu mhotha na tha mi agadsa," ars esan.
"O bha thu sin, a Ghadaiche Ghreugaich," ars esan,
"ach fhuair thu ás a chuile h-éiginn a's a
robh thu ach i seo," ars esan. "Cha eil ...
chan fhaigh thu aisde seo, ged tha," ars esan.
"O chan eil mise 'g ràdh gu faigh," ars an
Gadaiche Greugach.
"O well, ma tha," ars esan, "tha an teine
dìreach gus 'ith deiseil," ars esan, "agus
bidh thu fhéin 's am mèirleach sin eile a'
dol ann. Agus ged a bha thu a's an
uaigh fhéin fhuair thu ás, ach chan
fhaigh thu á seo. Cha robh thu riamh
gun gu seo."
"'N dà, bha," ars an Gadaiche Greugach. "Bha mi


ann an éiginn as motha na tha mi agadsa fhathast
agus ann an éiginn na's motha na dh'innis mi
fhathast, 's fhuair mi ás."
"'S a bheil thu 'smaointinn gu faigh thu á seo?"
ars esan.
"Chan eil mi 'ga su... 'g ràdh sin idir,"
ars an Gadaiche Greugach.
"Siuthad, ma tha, innis dhuinn i, agus leigidh
sinn leat gun innis thu i."
"'N dà, chan airidh thu air a h-innseadh dhut,"
ars esan, "ach innsidh mi dhut air chùmhnant
i."
"Dé an cùmhnant tha thu 'g iarraidh a nist?"
ars esan.
"Mac as òige a th' aig Rìgh Eireann fhuasgladh,
's chan eil fhios nam biodh fios aig an athair
gur e sin dòigh a's 'eil thusa déiligeadh
riutha nach e clach a b' àirde clach a
b' ìsle agad."
"'N e sin ri ràdh," ars esan, "g eil triùir
chlann Rìgh Eireann agamsa seo?"
"'S e," ars an Gadaiche Greugach.


ars esan
"Well, ma tha," ˩˧ "gheibh e sin."
Dh'fhuasgladh am fear a b' òige dhiubh.
"Innis a nist dhuinn," ars esan, "an éiginn as
motha na seo 'na esan a's a robh thu."
"'N dà, bha mise air falbh oidhche siod," ars esan,
ars esan,
"feuch gu dé gheibhinn," ˩˧ "a ghoidinn," ars esan.
"Agus bha mi aig sgala mhór," ars esan, "aig
fasgadh," ars esan, "'s bha mi glé eòlach
oirre," ars esan. "Agus gu dé chunna mi," ars
esan, "ach uamha a' fosgladh fosgailte ann an
aghaidh na sgaladh," ars esan. "Agus chuir
e ioghnadh orm," ars esan, "uamha a bhith
ann nach fhaca mi riamh reimhe," ars esan.
"Agus dh'fhalbh mi," ars esan, "gu dorus
na h-uamhadh," ars esan, "feuch a faicinn a
robh duine innte. "Agus gu dé bha staigh
a's an uamhaidh," ars esan, "ach boirionnach
agus pàisde gille aice air a glùin, agus
sgian mhór aice 'na làimh," ars esan,
"agus thogadh i an sgian gus a cur
a's a' phàisde," ars esan, "agus thòisicheadh


am pàisde air gàireachdraich agus thòisicheadh
ise air rànaich," ars esan, "'s bha 'chreag
a' freagairt dhi," ars esan. "Bha e 'cur
ioghnadh uamhasach orm," ars esan, "an
obair a bh' aice," ars esan. "Agus mu
dheireadh," ars esan, "leum mi staigh," ars esan.
"Agus dh'fhoighneachd mi dhith gu dé an
obair a bh' aice mar siod."
"'N dà, tha," ars ise, "fuamhair tha 'fuireach
ann a seo,' ars ise, 'agus thug e mise dhan
uaimh, mi fhìn 's am pàisde,' ars ise, 'agus
chuir e mar fhiachaibh orm am pàisde a
aig ...
bhith bruich ˩˧ agam air a choinneamh," ars ise.
'Agus cha leig mo chridhe leam-sa a mharbhadh.
Ach seo dhutsa o'n a thàna tu agus
marbh e,' ars ise.
"Bheil sìon idir agad a bhruicheas tu dhan
bhéist sin ach am pàisde?" thuirt mi
rithe.
aithnichidh
'O tha gu leòr,' ars ise, 'ach aithnicheadh e.'
agus
"Fhalbh thusa, ˩˧ ma tha feòil ùr agad cuir ann


am poit i, agus 's e rud a nì sinn, bheir
sinn òrdag na coise bharr a' phàisde, agus
cuiridh tu a's a' phoit còmhla ris i. Agus
nuair bhios e 'còmhdach ort nach e am pàisde
a th' ann seallaidh tu dha an òrdag, gun
a chuir thu ann i mar dhearbhadh, air eagal
's nach creideadh e thu. Agus feuch a
faigh thu teicheadh ás a seo - "
"'S e seo a rinn i," ars esan, "agus
chuir mi fhìn an òrdag bheag aige air cnaig,"
ars esan, "agus le aona bhuille thilg mi dheth i,"
ars esan, "agus thòisich am pàisde air rànaich,"
ars esan, "'s e 'sileadh faladh," ars esan.
"Agus fhuair sinn stad a chur air an fhuil.
Agus dh'fhalbh mise leis," ars esan, "a cheann
eile na h-uamhadh," ars esan, "far a robh
tòrr feòir," ars esan, "agus nuair a thug
e fairis a' rànaich," ars esan, "thuit e
'na chadal," ars esan. "Ach dh'fhairich
mi seo esan a' tighinn agus nuair thànaig
e staigh tharruing e carragh creige as an
dorus," ars esan. "Agus nuair a chunna


ars esan
mise," ˩˧ "a' chòmhla bha ris an dorus," ars esan,
"thuirt mi rium fhìn gu robh mise staigh agus
gu bitheadh. Dh'fhoighneachd ... Agus
cha robh aige ach aon sùil a's a bhathais," ars
esan. "Dh'fhoighneachd e dhithse a robh a
bhiadh deiseil, agus thuirt i gu robh.
A' cheud ghreim a thug e ás an fheòil
thuirt e, 'A' bhan-slaoightire,' ars esan, 'chan
e am pàisde tha seo.'
''S e,' ars ise.
'Chan e,' ars esan.
'O nach seall thu an òrdag aige ann a shin,'
ars ise, 'far na chuir mi ann i eagal 's
nach creideadh tu mi.'
'O ma tha, nach e tha curs,' ars esan.
a sin
'O chan eil cothrom agamsa air ˩˧ ars ise.
Nuair a dh'ith e a leòr," ars esan, "chaidh
e 'na shìneadh air an ùrlar mu choinneamh
an teine," ars esan, "agus thuit e 'na chadal."
ars esan. "Agus bha e 'séideadh an teine
mar gum biodh balg-séididh a bhiodh aig


ars esan.
gobha," ars esan, "le 'anail," ˩˧ "Dh'éirich
mise suas," ars esan, "agus rug mi air a'
ars esan,
phògar a bh' aige," ˩˧ "agus chuir mi am pògar
anns an teine gus a robh e geal," ars esan,
"agus thug mi ás e agus shàth mi a's an
aon t-sùil a bh' aige e," ars esan. "Agus
a' cheud leum a gheàrr e," ars esan, "bhuail
e ann am mullach na h-uamhadh," ars esan.
"Agus air an ath leum," ars esan, "bha e air a
dhà bhonn air an ùrlar," ars esan, "agus
cha robh e ach a' leum thall 's a bhos aige
'gam iarraidh-sa fo dhol làmhan," ars esan.
"Bha mise a' leum a null 's a nall seachad
air," ars esan. "Cha bu leis dha mi," ars esan.
"Ach stad e sin agus thuit e, 'Ma tha e
air uachdar an t-saoghail," ars esan, "'s e
an Gadaiche Greugach a rinn seo ormsa," ars
esan.
"Fhreagair mi fhìn e," ars esan, "nach do
dh'àich mi riamh m' ainm, gur e mi,
gu robh mi ann a sheo."


'O well, ma tha,' ars esan, 'tha mise ullamh.
co-dhiubh,' ars esan. 'Ach tha fàinne òir agam
ann a sheo agus gheibh thu e agus bidh e
agad mar chuimhneachan air an oidhche nochd.'
Dh'fhalbh e 's thug e dhomhsa am fàinne," ars
esan, "agus 's ann a bha am fàinne na
bha e
bu choltaiche ri cearcall na ˩˧ ri fàinne," ars
esan. "Thuirt mi ris gu robh am fàinne ud
ro mhór dhomhsa."
'Cuir thusa mu d' mheur e,' ars esan, 'agus
iarr air an fhàinne a dhol a staigh.'
Dh'fhalbh mise agus chuir mi am fàinne
mu m' mheur," ars esan, "agus dh'iarr mi
air an fhàinne a dhol a staigh, agus
chaidh am fàinne staigh," ars esan, "gu
agus
robh e cho fit dhomhsa ˩˧ ged a dh'
fhàsadh e mu m' mheur.
'Bheil e fit a nist dhut?' ars esan.
"Tha e fit gu leòr," thuirt mi ris.
'Cà 'il thu 'fhàinne?' ars esan.
Fhreagair am fàinne, 'Tha mi seo.'
Leum esan gus a bhith air mo mhuin," ars
esan. "Cha robh mise an crois riamh gu seo,"


ars esan. "Ga brith cà rachainn-sa," ars esan,
"bhrathadh am fàinne mi," ars esan. "Chan
fhaighinn a mach," ars esan. "Bha e air
thuar mo mhurt agus e dall," ars esan.
"Ach uair dhe na h-uaireannan dh'fheuch mi
air a' charragh a bha 's an doras," ars esan,
"agus fhuair mi a leagadh a mach, agus fhuair
mi chon a' chnuic.
Dh'eubh esan, 'Cà 'l thu, fhàinne?'
Fhreagair am fàinne 's a mach a bha esan
a's mo dheoghaidh," ars esan.
"Bha mise cho dona 's a bha mi reimhe, ach
gu robh am barrachd farsuingeachd agam,"
ars esan. "Cha robh sgian agam," ars esan,
"a bheireadh dhiom a' mheur, 's cha
tigeadh am fàinne nuas," ars esan.
"Thòisich mi oirre leis an làimh eile,"
cur
ars esan, "gus an d'fhuair mi ˩˧ bhàrr
an uilt," ars esan, "'s bha mi 'gearradh
na fèithean le m' fhiaclan," ars esan.
"'S nuair a fhuair mi dhiom i," ars esan,
"thàna mi gu creig mhóir a bha os cionn


a' chladaich," ars esan, "agus cho fad 's
sheòl
a b' urrainn mi seòladh," ars esan, "chuir
mi leis a' chreig i," ars esan. "Bha esan
a nuas thugam," ars esan, "agus dh'eubh
e, 'Càit eil thu 'fhàinne?'
Fhreagair am fàinne, 'Tha mi seo.'
Gheàrr e leum leis a' chreig," ars esan, "'s
chaidh an t-eanchainn ás a's a' chladach."
ars esan. "Agus fhuair mise ás mar sin," ars esan.
"'S cha chreid mi nach robh mi 'n oidhche
sin ann an éiginn," ars esan.
Có bha 'na seasamh a's an dorus ach
a' bhàn-rinn agus cnapach de ghille aice
air làimh agus, leum i suas.
ars ise.
"Cha bhi mi beò, ceithir uairean fichead mur
a bi e fuasgailte a's a' mhionaid agaibh,"
ars ise, "ged a ghoideadh e a' Ghréig uile,"
ars ise, "'s gun facal aige ach an fhìrinn,
ars ise, "a shàbhail mo bheatha dhomhsa
's dha m' mhac."
Dh'fhalbh i 's thilg i 'bhròg bharr a' phàisde.


"Nach seall sibh a' chas," ars ise, far an tug
e dheth an òrdag," ars ise.
Cha robh ach dh'fhuasgladh an Gadaiche
Greugach.
"'N dà, a Ghadaiche Ghreugaich," ars an rìgh,
"tha mi glé thoilichte nach do chuir mi gu
bàs a nist thu," ars esan. "Ged a bha
thu ri cron, bha thu ri math," ars esan.
"Shàbhail thu beatha dha m' mhnaoi 's
dhan mhac, agus gheibh thu nist do
cheumannan saora; cha téid tuilleadh dragh
a chur gu bràth tuilleadh ort. Agus gheibh
thu do rogha iarratas orm-sa."
"Well, cha bhi m' iarratas mór, ma tha," ars
an Gadaiche Greugach. "'S e m' iarratas
ort-sa," ars esan, "an fhàlairidh a thoir
a mhac Rìgh Eireann," ars esan, "tha
air gheasaibh aig a mhuime gus an till
e leatha," ars esan. "Agus 's e sin a
chuir mise seo," ars esan, "feuch a faighinn
dha i 's cha b' ann dhomh fhìn a bha mi


'g a h-iarraidh," ars esan.
ars esan,
"'N dà, air do shon-sa, ma ta," ˩˧ "gheibh e sin."
Fhuair mac Rìgh Eireann an fhàlairidh, agus
nuair a thill e air ais bha 'mhuime an déidh
tuiteam bharr na binnein 'na rùdain ruaidh
chon a' chnoic.
Agus dh'fhàg mise dòigeil gu leòr ann a
shin iad.
DAM Có aige a dh'ionnsaich sibh i seo, Aonghais?
AMᶜL Aig Dòmhnall mac Dhonnchaidh.
DAM Well, well, tha i math. 'S an cuala sibh riamh
aig duine ach Dòmhnall mac Dhonnchaidh fhéin i?
An cuala sibh riamh aig duine ach Dòmhnall
mac Dhonnchaidh fhéin i?
AMᶜL Dhia, cha chreid mi nach ...
DAM Cha chuala sibh aig duine eile riamh i ach aig
Dòmhnall fhéin i.
AMᶜL Chuala. Chuala.
DAM Có aig eile a bha?
AMᶜL Dhia, có aige seo nist a chuala mi rithist i?
mi nach e
Cha chreid ˩˧ aig Dòmhnall mac Aonghais ruaidh a


'ga h-innseadh.
chuala mi
DAM O seadh, seadh.
fhuair
AMᶜL Ge brith có aig a chuala esan i. Cha robh
o
sgeulachd a bha an taobh se de Thaigh Iain
Ghreòta nach robh aige.
DAM Có th' ann an Dòmhnall mac Iain 'ic ... Aonghais
ruaidh.
AMᶜL Am bàrd. Dòmhnall ruadh.
DAM Seadh dìreach. Well, tha i math cuideachd.


