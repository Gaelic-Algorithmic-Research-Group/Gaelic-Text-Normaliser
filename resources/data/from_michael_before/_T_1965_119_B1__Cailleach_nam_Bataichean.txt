Informant : Angus McLellan, Frobost.
SA 1965/119 B1
Collector : D.A. MacDonald.
Alan Bruford
AT 901
Cailleach nam Bataichean.
An t-uachdaran a bha seo bha triùir mac aige,
agus nuair a thànaig am bàs air fhéin dh'fhàg
e an t-àite aig an triùir, gu faodadh iad fuireach
gu
còmhla, gu robh an dìol àite aca ann, cha robh an
taigh mór gu leòr.
Bha na gillean ag obair, 's bha am fear a b' òige
dhiubh bha e 'na shaor, agus bhiodh esan a' saorsnachd
daonnan. Rinn a seo am fear bu shine dhiubh air
son pòsadh 's fhuair e nighean duine bheairtich.
Agus rinn a sin am fear a b' fhaisge dha pòsadh.
Fhuair e fhéin té dhen t-seòrsa chianda, nighean duin-
uasail. Cha robh falamh ach am fear òg.
Thuirt a seo am fear a b' òige riutha. "'N dà," ors esan,
tha mi cinnteach g' eil an t-àm agamsa mi fhìn pòsadh,"
ars esan.
Agus "O ceart gu leòr," ars am fear bu shine, "ach
feumaidh tu," ars esan, té fhaighinn cho àrd fuil," ars
esan, "ris an fheadhainn a fhuair sinne."
"'N dà, chan e sin a gheibh mi," ars esan, "ach
nighean na droch mhàthar," ars esan, "cho dona 's
a ghabhas faighinn," ars esan.
"O ma 's e sin seòrsa tha thu 'dol a dh'iarraidh,"


ars esan, "chan e seo a h-àite."
sa
"O 'se seo a h-àite," ars esan, "tha còir agam ˩˧ cho math ri
d' chòir-sa," ars esan,
˩˧ agus a' chòir 's gu bheil," ars esan, "théid i ann."
Dh'fhalbh e 's thug e leis pònaidh 's cù. Bha
nighean na droch mhàthar cho doirbh aithneachadh
ri nighean na té cheart. Bha e 'dol air aghaidh
's dé thòisich i ach a' sileadh shneachda.
Bha e seo a' dol seachad air pàirc 's chunnaic e
seann duine bha seo 's a 'treabhadh a's a' phàirc
'na threabhaiche, na h-eich geal le sneachd is e fhéin.
Dhia, chuir e ioghnadh air a leithid a dhuine a
bhith 'fuireach a muigh a leithid a shìde.
Chaidh e far a robh e.
"O nach olc an latha treabhaidh a th' agaibh," ars esan,
's e 'tionndadh ris a' bhodach.
"'N dà, chan eil e math gu dearbha," ars am bodach.
"Neònach leam fhìn," ars esan, "sibh bhith 'fuireach
a mach," ars esan, "leithid an latha an diugh."
"O tha," ars am bodach, "chan eil agamsa ach mi-fhèin,"
ars esan, "'s tha an obair ri dèanamh," ars esan.
"Feumaidh mi bhith mach ge brith gu dé 'n t-sìde
bhios ann."
"'N dà, shaoilinn fhìn," ars an gille, "nan
oibricheadh duine latha bhiodh gu math," ars
bhith
esan, "nach ruigeadh e a leas ˩˧ tighinn a mach


leithid an latha diugh."
"'N dà, ille chòir," ars esan, "agus 's a cholas sin
a th' ort," ars esan, "tha mi cinnteach nam biodh
rathad agamsa air fuireach a staigh," ars esan, "ge
fanainn fhìn a staigh," ars esan. "Ach a' bhean a
th' agamsa," ars esan, "chan eil i bhith beò staigh
agam," ars esan. "Na bheil a dh'fhois agam 's ann a muigh,
ge brith dh' sìde bhios ann."
"Aye, aye," ars esan. "Bheil teaghlach agaibh?"
"Tha aon nighean agam," ars esan.
"Ach saoilinn fhìn," ars esan, "nach biodh an
nighean fhéin air son sibh a bhith mach leithid
an latha diugh."
"'N dà, ma tha an donas air a' mhàthair," ars esan,
"tha seachd air an nighinn. 'S i fad as miosa
na 'màthair."
ars esan,
"O well, tha sin uamhasach," ˩˧ "'S an toir thu dhomhs'
i?" ars esan, "'s e 'tionndadh.
"Chan fhaic mise duine riamh dha lùiginn i,"
ars am bodach, "ach ma tha thu 'smaointinn,"
ars esan, "gu trèan thu i," ars esan, "gu dearbh
chan ann 'ga cumail bhuat tha mise."
"Well, risk-idh mi fhìn sin," ars esan.


"O well, ma tha," ars am bodach, "sin an taigh shuas,
agus gabh suas," ars esan, "agus mu téid mise
reimhe
ars esan,
dhachaidh," ˩˧ "cha ghabh mi orm gu faca mi thusa ˩˧
idir," ars esan. "Agus ma bhruidhneas tu air a
son," ars esan, "ma chanas mise gu faigh thu i," ars
esan, "chan fhaigh thu cnàimh dhith o 'màthair.
Ach ma chanas mise nach fhaigh thu i," ars esan, "gheibh
thu a's a' mhionaid a 'màthair i," ars esan.
"Nach thugainn sibh-péin," ars esan an gille.
"O cha dèan math dhomh," ars am bodach. "Ach
fhalbh thusa," ars esan.
Dh'fhalbh an gille 's chaidh e suas. Chaidh e
staigh, 's o neo-ar-thaing nach do rinn iad a
bheatha, a' chailleach 's an nighean. 'S dh'
fhoighneachd esan cà robh fear an taighe.
"Tha e 'treabhadh," ars a' chailleach.
"A Dhia, nach ann aige tha droch latha treabhaidh
an diugh."
"O chan eil sìon ceàrr air an latha," ars ise. "Cha
tig sìon ris mur a tig an leisge ris. Faodaidh
e e fhéin a chumail blàth ag obair."
Ach thuig an gille gu math gu robh am bodach
"ceart an leòr.
Ach thànaig a seo am bodach dhachaidh an


dorchnachadh na h-oidhche, 's chuir e fàilte
air a' ghille mur nach fhaiceadh e riamh e.
'S bha biadh deiseil aig a' chaillich 's aig an
nighinn, 's chuireadh a seo gu biadh iad
suas. Chaidh a' chailleach suas còmhla riutha,
's thig an gille a làmh air dram, 's thug e
dram dhan chaillich, 's chòrdadh sin ris a'
chaillich gu math ... dhan a' bhodach. 'S ann
a bhruidhinn e seo air son na h-ighinn,
'ga h-iarraidh gus a pòsadh.
"'N dà," ars am bodach, "chan eil agamsa a
chuideachadh ach an nighean," ars esan, "agus
ma ... chan eil mi air son an nighean a thoir
a dhuine sam bith," ars esan. "Ma thréigeas an
nighean mi tha mi ullamh air fad," ars esan.
"Eist," ars a' chailleach. "Dùin do bheul. Dé
an turus tha thusa 'gabhail rithe? 'S beag
a fhuair thu riamh dhe dragh. Gheibh thu,
'laochain, gheibh thu an nighean gun teagamh,"
ars ise.
'S ann a rinneadh a seo air son na bainnse,
's phòs e an nighean. Bha e seo a' dèanamh
air son tilleadh dhachaidh. Cha robh conveyance


ann ach am pònaidh, agus chaidh ise air
a chùlaibh air muin a' phònaidh, 's thànaig
a' chailleach a mach 's pasg de bhataichean aice
's shìn i dhan nighinn i.
"Seo," ars ise, "thoir leat siod. Tha mi cinnteach
gur h-iomadh latha chuireas tu feum orra."
Cha do leig esan sìon air. Dh'fhalbh e 's cha
b' fhada gus do dh'fhalbh an cù aige as deoghaidh
moighe, 's dh'eubh esan dhan chù 's cha tug
an cù feairt. Nuair a thill a seo an cù chuir
e 'làmh 'na phòca 's thug e mach an daga 's
chàireadh ris a' chù i, 's mharbh e e.
"A Dhia," ars ise, 's i 'tionnadh ris, "carson a chaidh
thu mharbhadh a' choin?" ars ise.
"Carson a bha mi 'dol g' a bheathachadh?" ars esan.
"Dhia," ars esan," e feairt orm. Carson a bha
a bhith
mise gus ˩˧ 'ga bheathachadh?" ars esan. "Laigheadh
e ann a shiod."
Ach an ceann treise dh'fhairich e brag air a
chùlaibh, agus thug e sùil agus bha i
an déidh na bataichean a leigeil ás. Agus
thànaig e seo leis a' phònaidh. Bha abhainn
mhór eadar e 's an taigh, ach bha àth air


an abhainn air a faigheadh daoine is beothaichean
a null 's a nall. Thànaig e chon a' bhìdeag
bu mhiosa dhan abhainn leis an each, 's bha
e 'stràcadh an eich 'ga chur a nall air an
abhainn, 's cha tigeadh an t-each a nall dha
ach a' bacadh. Dh'iarr e oirrese tighinn chon
an làr. Thànaig i dheth, 's leum e fhéin dheth,
's rug e air an daga 's chàirich e ris a' chluais
an aig each i 's mharbh e e. Agus dh'fhalbh
e 's dh'fhuasgail e dheth an dìollaid 's thug
e 'n t-srian ás a cheann.
"Carson an diabhal," ars ise, "a chaidh thu a
mharbhadh an eich? 'S dòcha nach eil beothach
air an t-saoghal a rachadh a null an sin."
"Carson a bha mi gus a bhith 'ga bheathachadh,"
ars esan. "Coimhead, duine sam bith nach toir feairt
?
ormsa siod an rud a gheibh e," ars esan.
"Seo," ars esan, "'s e 'breith air an diollaid
"Thoir
bheir leat siod," ars esan.
"'N dà, cha toir," ars ise. "Dh'fhaodadh tu
am fear air an robh i fhàgail beò," ars ise,
"'S e bu choltaiche a bhith 'ga tarruing na
mise."


"An toir thu leat idir i?" ars esan, 's e 'tionndadh.
"O bheir mise leam i gu dearbh," ars ise. "Ma tha,
's suarach am préasant i," ars ise.
"Chan eil e gu deifir," ars esan.
Chuir i an diollaid air a mun. Thug e leatha
dhachaidh i. Thànaig e, 's ò cha robh
boirionnach riamh ann na b' fheàrr na i. Cha
biodh
robh sìon a dh'iarradh e nach robh aige a
cheart cho ealamh 's a dh'iarradh e e.
Bha esan 's e 'g obair a chuile latha, a' saorsnachd.
Ach an ceann bliadhna có chunnaic e a' dol
seachad air an dorus ach a' chailleach agus
eallach bhataichean oirre. Agus dh'fhalbh
esan as a deoghaidh. Agus ghabh i staigh
far a robh an nighean.
"Seo," ars ise, "beir air a seo bhàrr mo mhuin.
Tha mi cinnteach gur a fhada o theirig na
thug thu leat," ars ise, "mu dhruim an rascail ud."
"A Dhia," ars an nighean, "carson a bha sibh a'
tarruing seo, a mhàthair?" ars ise. "Cha tànaig
gin dhiubh sin a seo riamh."
"Dé rud a tha thu 'g ràdh?" ars ise.


"Cha tànaig gun dhe na bataichean sin a seo
riamh," ars ise. "Nam biodh fhios agaibh dé
rinn e," ars ise.
"Dé rinn e?" ars a' chailleach.
"Leabhara, rinn," ars ise, "cha robh sinn fad
sam bith air falbh," ars ise, "nuair a dh'fhalbh
aige
an cù ˩˧ as deoghaidh moighich," ars ise, "'s bho
nach do thill an cù nuair a dh'eubh e dh'o...
nuair a thill e mharbh e e. Chuir e an
daga ris," ars ise. "Thànaig e sin," ars ise, "leis
an each chon an uillt," ars ise. "Tha mi
'smaointinn gur e 'bhìdeag bu mhiosa dhen
allt a bh' ann. Bha e 'stràcadh an eich
g' a chur a nall 's cha tigeadh an t-each a
ann,
nall ˩˧ "ars ise. "Cha tigeadh beothach sam bith
a nall ann. O nach tigeadh an t-each a
nall air an allt," ars ise, "chuir e an daga ris
's mharbh e e," ars ise. "Dé th' agamsa
air," ars ise, "ach gur e mi fhìn a b' fheudar
an dioll a thoir ...
˩˧ an dìollaid a thoir leam dhachaidh air mo
mhuin agus an t-srian," ars ise.
"Ho-ho!" ars a' chailleach, "nach e chaidil ort.
Nam bithinn-s' ann cha dèanadh e e."
Nuair a chuala esan seo leum e staigh.


"Thàna tu, 'dhonais," ars esan. "Chosg e leth-cheud
not dhomhsa 'ga h-ionnsachadh. Thàna tusa g' a
milleadh," ars esan. "Ach bheir mis' ort nach tig
thu rithist," ars esan.
Rugadh air a' chaillich agus ghearradh a h-àite-
suidhe leis an sgithinn agus chuir e salann
a's a chuile gearradh a rinn e oirre, agus
leigeadh air falbh a' chailleach 's i 'rànaich.
Dh'fhalbh a' chailleach 's nuair a rànaig i bha
am bodach 'na shuidhe aig an teine, 's chaidh
i suas 's chuir i dà làimh m' a amhaich.
"O m' eudail thusa," ars ise, "seach fir an t-
saoghail," ars ise, "Ged a is iomadh rud a rinn
mis' ort," ars ise, "cha do rinn thu riamh a
leithid a rinn mo chliamhuinn orm. Nach seall
thu mo dhìol aige," ars ise.
Neo-ar-thaing nach robh 'chailleach math
dhan bhodach tuilleadh. Cha robh chridhe
aige dhol a mach air an dorus nam biodh fras
uisge ann
Bha iad a seo còmhla, na gillean a staigh,
's thuirt esan, am fear a b' òige, "Well,
fhuair sib'-péin a nist," ars esan, "clann
dhaoin-uaisle," ars esan, "agus cuiridh mi


geall nach eil iad cho umhail dhuibh agus a
tha an té a fhuair mise," ars esan, "bean ...
nighean na droch mhàthar," ars esan.
"O leabhara, bha, cheart cho umhail."
"Well, ma tha," ars esan, "'s e an rud a nì
sinn, feuchaidh sinn iad," ars esan. "Gheibh
leth cheud
sinn dreas," ars esan, "a chosgas fichead not
agus an té as umhaile dhiubh," ars esan,
"gheibh i an dreas. Am bi sibh deònach air
a sin?"
Bha. Fhuaradh an dreas. Agus bha iad
a seo latha 's an t-uisge ann, 's bha iad a
staigh 'na ... a's an sitting-room 's
teine aca ann.
"Well," ars an gille am fear a b' òige, "Tha
cho math na mnathan fheuchainn an diugh,
ma ta, feuch có is umhaile dhiubh," ars esan.
Thionndaidh e ris an fhear bu shine dhiubh.
"Thoir thusa nuas do bhean a nist an toiseach,"
ars esan, "agus iarr oirre," ars esan, "an dreas a
th' oirre chur dhith agus a cur ann as teine," ars
esan, "feuch an dèan i e."
Dh'eubh e air ... a thoir a nuas. Thànaig i nuas.


"Dé an gnothach a th' ann?" ars ise.
"Cuir dhiot an dreas sin a th' ort," ars esan, "agus
cuir anns as teine i," ars esan, "am faic sinn a'
gabhail i."
"Aye aye," ars ise. "Bu chòir dhuibh bhith dèanamh
rud-eigin eile," ars ise, "'s chan e ... 'nar suidhe
a sin. Chan eil an còrr agaibh air a smaointich
sibh," ars ise.
Thill i sìos.
"Well," ars esan, "tha siod a' cheud té bh' air diùltadh,"
ors esan. "Thoir thusa nist a nuas i," ars esan 's e
'tionndadh ris an fhear eile.
Dh'iarr am fear eile air a' mhnaoi tighinn a nuas.
Chaidh i suas.
"Dé an gnothach a th' agaibh dhomh?" ars ise.
"Cuir dhiot an dreas a th' ort," ars esan, "'s
cuir ann as ùine i," ars esan, "feuch ..."
"Aye, aye," ars ise, "chosg i barrachd 's sin
domh fhìn," ars ise, "air son a dhol g' a losgadh
mar thoileachadh riubh-se," ars ise.
Thill i air ais sìos.
"Well, tha siod an darna té air diùltadh,
ma tha," ars esan.
Dh'eubh e seo oirre-se nuas. Thànaig i
nuas.


"Dé an turus a th' agaibh rium?" ars ise.
"Cuir dhiot an dreas sin a th' ort," ars esan,
ach
agus
"cuir ann an teine i feuch am faic sinn
a' gabhail," ars esan.
Sheall i oirre fhéin.
"'N dà, 's e call tha sin," ars ise.
"An dèan thu idir e?" ars esan.
"O nì, leabhara, nì mi rud sam bith air son
do thoileachadh," ars ise.
Dh'fhalbh i 's chàirich i dhith an dreas.
Bhuail i ann am mullach as teine i
am bi
"Seo," ars ise, "bheil sibh toiliche a nis?"
"Well, tha," ars esan. "Có nist as fheàrr
aca?" ars esan.
h
"O well, gu dearbh, chan urrainn d˩˧uinn a
ràdh," ars iad-san, "nach eil i sin umhail
gu leòr."
Dh'éirich e 's thugadh dhi an dreas a
chosg ...
"Fhalbh thusa nist," ars esan. "Sin dreas
a chosg leth cheud not," ars esan. "Bidh
ars esan
sin agad-sa air sàilleabh," ˩˧ "gu dèan thu," ars
esan, "rud sam bith théid iarraidh ort."


Bha
Ach - an nighean math riamh dha. Cha robh sìon
a dh'iarradh e nach dèanadh e 's bha
'chailleach riamh math dhan duine tuilleadh.
Cha leigeadh i mach e nam biodh fras uisge
ann. Dh'ionnsaich e an nighean 's dh'ionnsaich
e 'màthair.


