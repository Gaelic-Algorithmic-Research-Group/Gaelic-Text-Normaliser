Informant : Donald Maclean, Grimsay.
Collector : D.A. MacDonald
SA 1965/80
Am Buachaille agus an Saighdear. AT1536A
Bha buachaille a' fuireach uaireiginich ann an àite
ònranachdach. Bha e coimhead as deaghaidh crodh
an uachdarain. Agus bha faisg air. Cha robh
an còrr thaighean timcheall ach iad fhèin.
A's an taigh mhór bha màthair bean an uachdarain,
's cha robh an t-uachdaran fada air pòsadh. 'S bha
màthair na mnatha aige fuireach còmhla riutha.
Agus an oidhche bha seo bha am buachaille 's a
bhean a staigh leotha fhèin. Agus am beul na h-
oidhche thàinig gnogadh dhan doras. Agus chaidh
am buachaille dhan doras, agus bha, saighdear 's an
ghabhail eagal
doras. Agus thuirt e ris gun e ràdh rud sam bith,
gu robh esan an deaghaidh an fhad seo dh'ùine thoir
gun robh
a's an arm, bha e nist clìor, agus nach robh e
ach a coimhead feuch am faigheadh e obair, 's
gun tàinig e tarsainn a' mhonaidh agus gu faca e
an solas agus ... Bha e sgìth agus na faigheadh e air
suas leis an oidhche bha seo.
Agus ò dh'iarr am buachaille air dhol a staigh
's ... Chaidh e staigh co-dhiubh. 'S rinn iad
biadh.
nach
Well, a rèir colais cha robh am maighstir uamhasach
math dhaibh, nach robh aca ach droch bhiadh,
Agus aig an àm a bha sin bha fasdadh sia
mìosan aig duine bhiodh gabhail aig tuathanach.


no duine dhen t-seòrsa sin. Agus nam biodh
iad ... nam falbhadh iad mum biodh an aonta
suas cha robh iad a faighinn tuarasdal idir.
Dh'fheumadh iad an ùine a thoirt a mach, air neo
chan fhaigheadh iad am pàidheadh.
Agus thuirt am buachaille ris an t-saighdear
sìon ...
"A," ars esan, "chan eil againn ach droch bhiadh,"
ars esan, "ann a sheo. Chan eil am maighstir
uamhasach math dhuinn."
Dh'fhoighneachd an uair sin an saighdear, "Cò leis," ars
esan, "na beathaichean a bh' air a' mhonadh shuas
ann a shiod nuair thàini mise seachad?"
"O tha," ars am buachaille, "sin," ars esan ...
"'S ann leis an uachdaran aig a bheil mise 'g obair
'S mi," ars esan, "tha coimhead as an deaghaidh."
ars esan, "ma tha
"Carson," ars esan, "nach faodadh tu," ˩˧ beathach
a mharbhadh, beathach thoirt às a' bheinn," ars
esan, "'s cha bhiodh sìon a dh'fhios aige?"
Thuirt am buachaille gu robh na beathaichean
cho fiadhaich agus nach ... Bha e smaoineach
h
nach f˩˧aigheadh iad greim orra.
"O thèid mise," ars esan, "còmhla riut," ars esan,
"agus beiridh sinn air beathach."
Bha iad an deaghaidh mart a chall, no mart a
mharbhadh co-dhiubh beagan ron a sin, 's bha
seice na bà 's an taigh. 'S ann a thug iad ...
Dh'fhalbh iad a mach dhan mhonadh am beul


na h-oidhche an ath-oidhch, agus thug iad
leotha an t-seice. Agus chaidh an saighdear ...
chuir e... chaidh e am broinn na seice.
Agus bha na beathaichean a' gabhail iongnadh
gu dè rud a bha seo. Ach mu dheireadh thall
theann iad ri tighinn faisg air. 'S thàinig an
damh a bha seo faisg air ... air an t-seicidh, agu
's ann a chuir an saighdear a mach a làmh
's rug e air. 'S dh'fhalbh am buachaille null
còmhla ris, agus eadar a chuile rud a bh' ann fhuair
iad greim air, 's fhuair iad ròpa a chur air,
's thug iad leotha e air ais gu thaigh a'
bhuachaille. 'S dh'fhuirich iad fad na h-
oidhche 's mharbh iad e 's shaill iad e 's ...
Co-dhiubh, an ceann latha no dha thàinig
an t-uachdaran far a robh am buachaille
agus dh'fhoighneachd e dha cuin a bha e muigh
air a' mhonadh no cuin a chunntais e na
beathaichean. 'S thuirt e nach robh fad sam
bith on a chunntais esan iad.
ars esan
"Ma tha," ars esan, "tha mi," ˩˧ "beathach goirid,"
ars esan, "'s tha e glè neònach," ars esan, "na
dh'fhalbh. Thugainn a mach," ars esan, "s
chì thu fhèin."
'S dh'fhalbh iad a mach le chèile, an t-
uachdaran 's am buachaille. 'S chunntais iad
na beathaichean 's bha iad beathach goirid.
"Dè," ars esan, "an duine tha còmhla riut ann


a shiod?"
Dh'innis am buachaille gu robh saighdear a
bha an deaghaidh aonta thoirt seachad 's an arm.
"O," ars an t-uachdaran, "chan eil e còrdadh rium
idir," ars esan.
Co-dhiubh dh'fhan an saighdear an taigh a'
bhuachaille. Ach an ceann oidhche no dhà as
deaghaidh sin thàinig an t-uachdaran chon an
dorais, agus ... e fhèin 's an cìobair agus càirt
aca, agus ciste a's a' chairt. Agus thuirt e
ris a' bhuachaille, "Tha sinn," ars esan, "a' cur air
dòigh an taighe," ars esan. "Tha sinn a' dèanamh
rud-eigin... Tha iad a' dèanamh rudeigin man
taigh. Bha iad a' peantadh no cur air dòigh an
taighe, 's bha chiste, tha seo, a rèir colais, a's an
rathad orra, 's nam faigheadh tu," ars esan,
"àite sàbhailte dhi. 'S thèid mi g' a h-iarraidh"
o chionn
ars esan, "an ceann beagan lathaichean."
"O ma tha," ars esan, "thig fhèin a staigh, 's faicidh mi
e an àite sàbhailt."
'S chuireadh a' chiste a staigh. Agus 's ann
thuirt an saighdear an dèidh do chàch falbh,
"Dè," ars esan, "mu dheaghain a' chiste fhosgladh?"
"O tha eagal orm," ars am buachaille, "nach tèid
againn," ars esan, "air a dùnadh mar a bha i reimhe."
"O," ars esan, "thèid," ars esan. "Dùinidh sinn i
gun teagamh."


co-dhiubh,
Chaidh a' chiste fhosgladh ˩˧ 's gu dì bha 's a ...
am broinn na ciste ach a' chailleach, màthair
bean an uachdarain, agus botal uisge-bheatha
agus cnag càise.
'S ann a fhuair an saighdear an cnag càise, agus
'sann a thòisich e air dinneadh a' chàise sìos an
amhaich na caillich, 's thachd e chailleach. Chuir
e ... Dhòirt e drudhag dhen uisge-bheatha oirre gos
a saoileadh iad gur e an deoch a ghabh i 's
gun tachdadh leis a' chàise i.
Thàinig an t-uachdaran an ceann latha no dha, 's
thug e leis a' chiste mar a bha i. Chaidh an uair
sin an gnothach ... Thàinig brath às an taigh
mhór gun do bhàsaich a' chailleach le bàs aithghearr.
Agus co-dhiubh chaidh a tiodhlacadh. Cha robh an
cladh fad sam bith bhuapa. Chaidh a
tiodhlacadh ann a shin.
'S thuirt an saighdear a seo, "Gu dè," ars esan,
ars ise, 
"Mu dheaghain," ˩˧ "a' chailleach a thogail," ars esan,
"agus a cur air doras a' chìobair?"
Dh'fhalbh iad air feadh na h-oidhche 's thog
iad a' chailleach, 's chuir iad air doras a'
chìobair i. Agus nuair a dh'fhosgail an
cìobair an doras 's a' mhadainn bha, ma b' fhìor,
taibhs na caillich ann a sheo. Ghabh e leithid
a dh'eagal, 's chaidh e far a robh mhaighstir,
an t-uachdaran, 's thuirt e ris nach b'
urrainn ... nach leigeadh an t-eagal leis-san


fuireach 'san àite tuilleadh. Agus ...
ars ...
"O well," ˩˧ ars an t-uachdaran, "èisdidh sinn," ars ise
"latha no dhà co-dhiubh," ars esan, "'s chì sinn
dè thachras."
Ach co-dhiubh 's ann a thuirt an saighdear a seo
ris a' bhuachaille "Dè," ars esan, mu dheaghain
na caillich a thogail a rithist, agus fàgaidh sinn
aig an doras agad fhèin i," air an triob tha seo?"
ars esan,
Rinn iad seo. Dh'fhalbh iad 's thug iad a'
chailleach an darna turas 's thug iad gu doras a'
bhuachaille i. 'S nuair a dh'èirich am buachaille
's a' mhadainn, dh'fhosgail e an doras, thuit
a' chailleach sìos mu chasan.
Agus chaidh e nuairsin far a robh mhaighstir a rithist
's thuirt e nach b' urrainn dhasan fuireach a's an
àite bha siodach mar a bha an gnothach a bha siod
a' dol, mar a bhiodh taibhs na caillich a' tighinn.
Bha i an dèidh a bhith aig taigh a' chìobair mar tha
's gu robh i nist an dèidh bhith aig an taigh aigesan.
"O ma 's ann mar sin a tha," ars an t-uachdaran,
na leigibh dad oirbh 's na toiribh guth ri duine
's gheibh sibh ur pàidheadh," ars esan.
'S dh'fhàg iad an t-àite 's fhuair iad am pàidheadh.


