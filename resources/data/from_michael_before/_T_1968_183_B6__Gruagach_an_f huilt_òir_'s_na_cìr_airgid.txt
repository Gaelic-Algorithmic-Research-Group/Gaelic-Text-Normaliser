Informant : Mrs. K. Dix, Berneray.
Collector : Ian Paterson
SA 1968/183 B 6
Gruagach an fhuilt òir 's na cìr airgid
AT471
Bha duin-uasal ann a shiod agus bha triùir mhac aige.
Agus tha e colach nuair a bha e 'na bhantraich gun
do phòs e bean eile, agus 's e muime nan triùir chloinne
a bha seo.
Agus thuirt am fear bu shine ris a' mhuime an latha
seo, "Dèan dhomh," ars eisean, "bonnach, agus tha mi
'dol a dh'fhalbh a shiubhal an t-saoghail agus ag
s
iarraidh an fhortain." Caomhan Donn an Fhàrdaich a
bha seo.
Agus thuirt a mhuime ris, "O glé mhath. An gabh
thu am bonnach beag le 'bheannachd no am bonnach mór
le 'mhollachd."
"Cum do bheannachd 's do mhollachd agad fhéin. Thoir
dhomh am bonnach mór, 's cha mhór dhomh e gu ruig
i."
Cha robh e ach air falbh dhà no trì throighean dhen
taigh nuair a shuidh e 'g ithe 'bhonnaich, agus 's ann
a thachair e ... thàinig eun beag far a robh e.
C.. "Bìdeag, a Chaomhan Donn an Fhàsaich. Bìdeag,
a Chaomhain Donn an Fhàsaich."
"Fhalbh, a chreutair mhosaich. Cha mhór dhomh
fhèin e gu ruig mi."
Dh'fhalbh e nist. Cha robh e fada rithist nuair a
thàinig eun beag, bochd eile far a robh e. 'S ..
"Bìdeag, a Chaomhain Donn an Fhàsaich. Bìdeag, a


Chaomhain Donn an Fhàsaich."
"Fhalbh, cha mhór dhomh fhèin e gu ruig mi."
Cha tug e aona ghreim dhaibhsan.
Nuair a ràinig an gille an t-àite bha seo thuirt iad
ris ... thuirt e ris an duine am faigheadh e obair.
'S thuirt e gu faigheadh, gu faigheadh e bhuachailleachd.
Agus nan dèanadh e mar a dh'iarradh esan air
's an crodh a thoir leis 's an iomain dhan ... a's
an raonaidh, 's nuair a laigheadh an crodh gu
faodadh e dhol a staigh dhan taigh-leubhaidh,
agus gu faodadh ... agu's nuair a thigeadh e
dhachaigh leis a' chrodh gu faigheadh e thuarasdal.
Dh'fhalbh eisean, 's cha robh e air falbh mionaid
on taigh nuair a chunnaic e ball òir 's caman airgid
's iad ag obair air a... air speireag. Agus dh'fhalbh e
as an deaghaidh 's thug e fad an latha as an
deaghaidh. 'S thàinig an crodh dhachaigh 's iad gun
deur bainne mar a b' àbhaist.
Cha do rinn an duin-uasal ann a seo ach thog e
an t-slatag bheag, fhada, chaol 's bhuail e e 's rinn
e carragh salainn air. Bha e ann a shin.
ann a nis a
'S ˩˧ dh'fhalbh Gruagach an Fhuilt Oir 's na Cìr Airgid,
's thuirt i ris a' mhuime, "Thoir dhomh bonnach,"
ars ise. "Tha mi 'dol a dh'fhalbh a shiubhal an t-
saoghail 's a dh'iarraidh an fhortain."
"O," ars ise, "Có, 's fheàrr leat, a ghaoil," ars ise,
"am bonnach beag le bheannachd no am bonnach
mór le mhollachd?"
"Cùm do bheannachd 's do mhollachd agad fhéin,


Thoir dhomhsa am bonnach mór 's cha mhór dhoms
e gu ruig mi."
Cha robh e fada sam bith air falbh nuair
nuair a thàinig an t-eun beag, bochd far a robh i
's dh'iarr i greim oirrese. O cha toireadh i
aona ghreim dha.
"Fhalbh, chreutair ghrànda 's ... Cha mhór
dhomh fhèin e gu ruig mi."
Thachair i air a trì dhe na h-eòin 's dhan a
h-uile beathach 's cha toireadh i aon ghreim seachad
Ràinig i co-dhiubh 's dh'innis e dhi chuile
càil mar a dhèanadh i.
Cha robh i fad sam bith nuair a ràinig i, 's
chunnaic i cearca agus coileach airgid. Dh'
fhalbh i as an deaghaidh, 's nuair a bhiodh i
gus a bhith aca, bha i smaoineachadh a bhiodh i aca,
's ann a bha iad mìle bhuaithe rithist. Chum i mar si
's thàinig i dhachaigh leotha. Chum i mar sin, 's
thàinig i dhachaigh. Chaidh an crodh dhachaigh gun
deur bainne, iad an deaghaidh 's bhith 'san arbhar.
Cha robh ... Cha d'rinn e ach an t-slatag bheag,
fhada, chaol a thogail 's carragh-salainn
a dhèanamh dhithse.
'S ann an uair sin a dh'fhalbh ... tha ... Caomhan
Donn an Fhàsaich, agus thuirt e ri 'mhuime.
"Dèan dhomh bonnach," ars eisean. "Tha mi 'dol a
dh'fhalbh," ars eisean, "a shiubhal an t-saoghail
's a dh'iarraidh an fhortain."


"O," ars ise, "tha mi 'n dòchas gum bi thu nas fheàrr
na 'n fheadhainn eile a dh'fhalbh. Cha do thill iad
riamh."
"O," ars ise, "bidh mise nas fheàrr."
"Có 's fheàrr leat am bonnach beag le bheannachd no
am bonnach mór le 'mhollachd?"
"O cha d'fhiach rud sam bith gun beannachd. Thoir
dhomhsa am bonnach beag 's gu bheil e 'na
bheannachd."
Dh'fhalbh i leis a' bhonnach bheag. Thachair
eun beag ris. "Bìdeag, a Mhac Colla nan Treud,
Bìdeag, a Mhac Colla nan Treud."
"O," ars esan, "tha thu cho feumach rium fhéin. Trobhad
a nall."
Thachair madadh-ruadh ris 's thug e bìdeag dha.
Thachair tunnagan is geòidh ris 's thug e bìdeag
dhaibh. 'S na dheaghaidh sin cha robh am bonnach
beag a' teireachdainn.
Nuair a ràinig e an t-àite dh'fhoighneachd e
dhan duine am faigheadh e obair. 'S thuirt e
gu faigheadh, gu faigheadh e obair, 's nan
dèanadh e mar a chaidh iarraidh air, nuair a
laigheadh an crodh e dhol dhan taigh-leubhaidh,
nach ruigeadh e leas tighinn ás gus an
uiread seo dh'ùine a chur reimhe.
Dh'fhalbh e, 's ò chan ... 's ann ris-san a
bha na mearaidhean a' tachairt. Cha robh rud bha
riamh timcheall air duine - séineachan is


gnothaichean dhen òr 's craobhan 's a chuile
sìon, ach cha do sheall e air nì.
Dh'fhalbh e leis a' chrodh. 'S nuair a laigh
an crodh chaidh e dhan taigh-leubhaidh, 's
thàinig duine staigh 'na ruith.
"Tha an crodh 'san arbhar."
"O ma tha," ars eisean, "b' fheàrr dhut fhéin a
bhith air an cur as na tighinn g' am iarraidh-sa
ann a sheo."
Cha tug e feairt air sìon. Nuair a chaidh e dhachaigh
fhuair e ... bha an crodh mar a ... bu mhath leotha
bha
's ˩˧ an t-uamhas bainne aca 's a chuile sìon.
Fhuair e thuarasdal agus còmh ris a sin, fhuair
an duine an t-slatag bheag, fhada, chaol agus
bhuail e air a phiuthair 's air a bhràthair e
agus fhuair e dhachaigh leis iad.
Agus bha fortan aca 's bha iad toilichte gu
leòr gu siorraidh tuilleadh.
'S e sin co-dhiubh bha iad a' ràdh.


