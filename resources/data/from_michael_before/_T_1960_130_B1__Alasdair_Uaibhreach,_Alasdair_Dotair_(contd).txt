Informant : Angus MacLellan, Frobost, South Uist
Collector : Calum I. Maclean
SA 1960/30 B1
Alasdair Uaibhreach ⁊ Alasdair Dotair (contd)
Nuair a ghabh Alasdair Dotair a bhiadh dh'éirich
e agus thòisich e air cuideachadh a' chòcaire.
Rinn e seo suas mias agus thuirt e ris a'
chòcaire, "Fhalbh nist sìos," ars esan, "agus
cuir a' mhias tha siod air bheulaibh do mhaighstir,"
ars esan.
Dh'fhalbh an còcaire sìos. Nuair a bha an
dìnnear seachad 's a chuile sìon, chuir am
maighstir fios air a' chòcaire.
"Dé mhias," ars esan, "a chuir thu sìos a siod
an diugh thugam?" ars esan.
ars ...
"Dé bha ceàrr oirre?" ˩˧ ars an còcaire.
"Cha robh sìon," ars esan, "ach a chionn nach do
rinn thu leithid riamh reimhe dhomh," ars esan.
"'N dà, cha bu mhise a rinn air fad i," ars esan,
"ach fear a thànaig a staigh," ars esan, "a dh'iarr
biadh orm," ars esan, "agus gu cuidicheadh e
mi," ars esan. "'S e rinn a' chuid bu mhutha dhith."
Agus ... "Bheil an duine sin agad fhathast?"
ars esan.
"Tha," ars an còcaire.
Chaidh an duin-uasal sìos, agus bha Alasdair


a's a' chitsin.
"An tusa," ars esan, "a rinn a' mhias a chaidh
air mo bheulaibh-sa an diugh," ars esan, "'s e
'tionndadh.
"Well, rinn mi mias suas," ars AIasdair, "ceart
gu leòr."
"O well," ars esan, "'s tusa bhios 'nad chòcaire
agamsa tuilleadh," ars esan.
"O well," ars Alasdair "tha e glé mhór leamsa,"
ars esan, "a dhol a chur a mach," ars esan,
ars esan.
"fear" ˩˧ "a rinn sòchdair orm fhìn," ars esan, "Cha
dèan mi sin idir," ars esan.
"Well, mur a dèan," ars esan, "feumaidh tu
fuireach," ars esan, "agus 'ga ionnsachadh,"
ars esan, "agus bheir mise dhut," ars esan,
"deagh thuarasdal."
gu leòr
"O bidh mi deònach ˩˧ air a sin," ars Alasdair Dotair.
Agus dh'fhan am fear sin, Alasdair Dotair, ag
ionnsachadh a' chòcaire.
latha
Ach thànaig a seo an duin-uasal a staigh ˩˧ far
a robh Alasdair Dotair 's thuirt e ris.
"O gu dé rud a nì sinn, Alasdair?" ars esan,
"Tha mi an déidh litir fhaighinn," ars esan,
gus 'ith
"o Alasdair Uaibhreach, g' eil e a' tighinn


ars esan,
ann a sheo aig a dhìnnear," ˩˧ "a-màireach," ars esan.
"Agus tha iad ag ràdh rium gur e duine
uamhasach fiadhaich a th' ann," ars esan,
"agus duine doirbh a' riarachadh."
"Och, na cuireadh e sìon oirbh," ars Alasdair.
"Tha mise eòlach gu leòr air an duine sin," ars esan.
"Nì mise dìnnear dha nach deach riamh 'na
bheul nas fheàrr," ars esan.
"O well, ma tha," ars an duin-uasal, "sìon
sam bith a tha dhìth ort chan eil agad ach innse
dhomhsa," ars esan, "'s gheibh mise e."
"O bidh an rud ceart gu leòr," ars Alasdair.
"Na cuireadh e dragh sìm bith oirbhse," ars esan.
Bha an duine cho mór agus nach biodh duine
ach e fhéin
aig a' bhòrd còmhla ris uair sam bith ˩˧ aig a
dhìnnear.
Ach co-dhiubh thànaig Alasdair Uaibhreach agus
thòisich Alasdair Dotair air cur sìos a dhìnnearach
thuige. Agus chuir e chuile sìon air a' bhòrd dha
ach ...
˩˧ ach uisge fuar. Cha do chuir e uisge air a' bhòrd
idir.
Bha e treis 'gabhail a bhidhe, agus bhuail e
seo bell agus chaidh Alasdair sìos.
"Càil an t-uisge," ars esan, "bu chòir bhith agad
air a' bhòrd a seo?"


"O gabaibh mo leisgeul," ars Alasdair. "Bidh
an t-uisge a nuas air a' mhionaid."
Thill Alasdair sìos. Cha do chuireadh uisge no rud
eile thuige.
Bhuail a seo am bell a rithist, 's chaidh Alasdair
sìos.
"Bheil an t-uisge 'tighinn?" ars esan, 's e 'tionndadh.
ur
tha,
"Tha, ˩˧ ," ars Alasdair. "Gabhadh sibhse biadh.
Siuthadaibh sibhse. Gabhaibh ur biadh. Tha an
t-uisge 'tighinn," ars esan.
Thill Alasdair air ais, 's cha do chuireadh uisge
no ? sìos.
Ach an treas turas a bhuail e am bell, chaidh
Alasdair sìos.
"Bheil tuar idir ort," ars esan, "tighinn leis an
uisge sin?" ars esan, 's e 'tionndadh.
"A well," ars Alasdair, "cha dèan uisge no sneachd
feum tuilleadh dhut," ars esan. "Tha e air do
shiubhal na nì an gnothach dhut," ars esan.
ars esan.
"O well," ˩˧ "ma tha e beò air uachdar an t-saoghail
fhathast," ars esan, "'s tu Alasdair Dotair," ars esan.
"Well, 's mi," ars esan, "agus leighis thusa nist
thu fhéin mar a rinn mise," ars esan, "'s tha
rud agad ri dhèanamh," ars esan.
Bhàsaich e a's an t-séathar far a robh e.


'S dh'iarr e a dhà làimh a' leigeil a mach
throimh 'n chistidh gus gu faiceadh an saoghal
gu robh e 'falbh dheth cho lom 's a thànaig
e g' a ionnsaigh.
Agus sin am bàs a fhuair Alasdair Uaibhreach.


