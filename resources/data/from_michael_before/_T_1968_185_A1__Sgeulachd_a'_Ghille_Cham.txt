Informant : Mrs. K. Dix
Collector : Ian Paterson
SA 1968/185 A1
Sgeulachd a' Ghille Cham AT 924
Bha o chionn fhada, bhiodh daoine a' dol o eilean
gu eilean 's o bhaile gu baile feuch có a b' fheàrr
air bruidhinn 's có gheibheadh làmh an uachdar
air a chéile.
Ach bha duine mór a seo a bha timcheall an
an t-saoghail air fad, 's cha do bheat duine riamh
e airson a bhith cliobhar air a theanga. Agus 's ann
a chuir iad g' a iarraidh ann am Muile, 's bha
iad cinnteach gum beatadh a chuile duine e.
Ach nuair a thàinig e cha deadhadh duine beò
'na chomhair. Ghabh iad an t-eagal. Ach bha se...
balach òg, buachaille 's gun aige ach aona sùil, as
deaghaidh an treud. Agus chuir iad eisean, mar
gum biodh air son fanaid, ris an duine mhór.
'S nuair a ràinig iad an talla bha seo bha chuile
duine staigh. Sheas am balach suas agus chuir
an duine mór a mach aona mheòir, agus chuir
am balach a-mach dà mheòir. Chuir an duine
mór a mach a trì agus chuir am balach a-mach
a dhòrn.
Chuir ... Dh'fhalbh an uair sin an duine mór
agus thug e mach barra na talmhainn agus
's ann a thug am balach a mach criomag arain
a bha 's a phòcaid 's e cruaidh bhiodh aige airson
a' chù. Dh'fhalbh eisean a mach agus thug e mach
measan na talmhainn agus thug an gille cam


a mach gròiseid. Agus dh'fhalbh an duine
an uair sin agus thug e mach ubhal. Agus
's ann a dh'fheuch am balach air muin a' cheann
a' chriomag arain, agus leag e e, agus chuir
e ann am paisean e.
Ach nuair a thàinig e mun cuairt as a' phaisean
a bha sin thuirt e riutha iad a thoir an aire
air a' ghille cham, nach robh móran dha leithid,
nach do thachair duine riamh ris a rinn an
gnothaich air ach e fhéin.
Agus dh'fhoighneachd iad an uair sin dhan duine
mhór gu dé na soighneachan neònach a bha e
'cur a mach. Thuirt e gu do chuir e mach
aona mheur air son nach robh ann ach Dia, aona
Dhia. 'S thuirt an gille cam a mach dà mheur
gu robh an t-Athair agus am Mac ann. Chuir eisean
a mach gu robh agus an Spiorad Naomh. Chuir
eis... an gille cam a mach a dhòrn ach gum
b' e h-aona Dhia iad.
Dh'fhalbh eisean an uair sin 's thug e mach
toradh na talmhainn ... measan na talmhainn
's thug an gille cam a mach toradh ... aran na
talmhainn. Agus thug eisean a mach an uair sin
bàrr na talmhainn 's thug an gille cam a mach
gròiseid. Agus thug esan a mach an uair sin
ubhal agus dh'fheuch an gille cam a' chriomag
arain air a chionn nach fhaigheadh tu do
bhiadh an asgaidh, gur e ... gu robh


