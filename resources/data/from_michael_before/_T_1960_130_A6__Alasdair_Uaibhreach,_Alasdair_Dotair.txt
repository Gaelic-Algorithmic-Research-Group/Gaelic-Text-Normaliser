Informant : Agus Maclellan, Frobost, S Uist.
Collector : Calum I. MacLean
SA 1960/30 A6
Alasdair Uaibhreach, Alasdair Dotair.
cf. AT840
Seo fear a chompanaich an saoghal, Alasdair Uaibhreach a
chanadh iad ris. Agus bha fear eile ann ris an
canadh iad, Alasdair Dotair, agus tha mi 'tuigsinn
gur e fàidh a bh' ann Alasdair Dotair. Bha
Alasdair Uaibhreach a' smaointinn gura h-e b' fheàrr
ceann na e fhéin.
Agus chunnaic Alasdair Uaibhreach chunnaic e
aisling a's a chadal, agus bha i 'cur uamhas air.
Agus chuir e fios air Alasdair Dotair air son gu
breithnicheadh e an aisling. Agus rànaig Alasdair
Dotair agus dh'fhoighneachd a dheth dé an gnothach
a bh' aige ris. Thuirt e gu robh gu faca e
aisling agus gu feumadh e breithneachadh dha
dé bu 's sgeul dhi
"Dé chunna sibh?" ars Alasdair Dotair.
"O feumaidh tu breithneachadh gun a h-innse
idir dhut," ars esan.
"'N dà, chan eil sin furasda," ars Alasdair.
"O well, feumaidh tu dhèanamh," ars esan,
"neo bidh am bàs agad."
"Well, ma tha," ars Alasdair Dotair, "aidichidh tu


an fhìrinn," ars esan.
"Aidichidh," ars esan.
"Chunna tu duine a's do chadal, nach e?"
"'S e," ars esan.
"Agus bha ceann òir air," ars esan, "agus muineal
airgid agus com unga," ars esan, "agus luirgnean
iaruinn agus troighean luaithe," ars esan. "Nach e
siod a chunna tu?" ars esan.
"'S e," ars Alasdair Uaibhreach.
"Well, ma tha," ars esan, "chunna tu an saoghal,
ars esan. "'S bidh e glé mhath fhad 's a bhios
an ceann òir agus am muineal airgid air," ars esan,
"agus an com ung cuideachd," ars esan. "Ach mo
thruaighe, mo thruaighe an neach a bhios air
uachdar," ars esan, "nuair a thig na luirgean
iaruinn agus na troighean luaithe," ars esan.
"O chan eil unnad ach an deamhan," ars
Alasdair Uaibhreach. "Tha tu toillteanach air
bàs."
Rugadh air Alasdair Dotair 's chuireadh ann
am prìosan e.
"O ma tha," ars Alasdair Dotair, "chan fhaod e
dhomh
bhith nach toir thu ˩˧ mo rogha bàs," ars esan.
"Well, gheibh thu sin," ars esan.
"Well, 's e mo rogha bàs," ars esan, "no


thràghadh air fuil, bàs socair, agus
thoiribh mo chorp," ars esan, "dha m' chàirdean,"
ars esan, "air son mo thiodhlacadh."
"O gheibh iad sin," ars esan.
Chuir Alasdair Dotair fios air a chàirdean, agus
nuair a ...
thuirt e riutha ˩˧ iad a dh'fhaighinn tocsaid
de dh'fhìon, agus nuair a stadadh a chuisle
a shileadh, 's a bhiodh esan marbh, a thoir
air falbh cho luath 's a b' urra dhaibh agus a
chur fodha a's an fhìon ach an ceann.
Agus dh'innis e dhaibh an ùine a dh'fhàgadh
iad ann e. "Agus nuair a bheir sibh as an uair.
sin mi," ars esan, "ma gheibh sibh a' chuisle
'bualadh," ars esan, "an oisinn a' chinn agam,"
ars esan, "bidh an t-anam unnam," ars esan.
"Agus mur a faigh," ars esan, "faodaidh sibh mo
thiodhlacadh."
Bhuaileadh cuisle air Alasdair Dotair 's bha
?
'chàirdean timcheall air, 's nuair a lòr e
seachad thug a chàirdean air falbh e. Rinn
iad a chuile sìon a dh'iarr e fhéin a dhèanamh
ris. Bha an tocsaid aca deiseil 's chuireadh
a's an tocsaid e, 's dh'fhàg iad ann e an
ùine a bha e fhéin ag iarraidh fhàgail ann.
An uair a thugadh a seo as e, bha iad a


feuchainn feuch a faigheadh iad a' chuisle
a' bualadh, 's bha iad a' smaointinn gu robh
iad a' faighinn na cuisle a' bualadh corra uair.
Thòisich iad air dèanamh ris a chuile sìon
mar a bha e fhéin ag innse dhaibh. Ach
thòisich Alasdair air tighinn beò. Mu dheireadh
fhuair e ceart gu leòr.
Cha robh rathad aige nuair sin 'aghaidh a
nochdadh mu faighte mach gu robh e beò.
Agus dh'fhalbh e dhan Fhraing. Agus bha
latha ann a sheo bha an gnothach cruaidh air.
Bha an t-acras air 's cha robh rud aige
gheibheadh biadh, 's chaidh e rathad caisteil
mhór a chunnaic e, 's chaidh e staigh dhan
a' chitsin. Agus 's e cò... an còcaire bha 's
a' chitsin 's e fireannach a bh' ann.
Agus dh'fhoighneachd a dheth am faigheadh e
biadh.
"A chan eil e furasda dhomhsa biadh thoir
dhut an dràsda," ars an còcaire, ars esan.
"Tha móran de dh'uaislean," ars esan, "a's a'
chaisteal," ars esan. "Tha mi trang," ars esan.
"'N dà, ma bheir tha biadh dhomhsa," ars Alasdair
Dotair, "cuidichidh mise thu," ars esan. "'S e


còcaire a th' uannam fhìn."
"O glé mhath," ars esan.
Thug e biadh do dh'Alasdair Dotair.


