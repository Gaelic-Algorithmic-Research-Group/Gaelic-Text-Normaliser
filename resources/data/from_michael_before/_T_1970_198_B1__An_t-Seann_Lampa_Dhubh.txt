Informant : D.A. Johnson, Aird Mhór, South Uist
Collector : D.A. MacDonald.
SA 1970/198 B1.
An t-Seann Lampa Dhubh.
Well, chuala mise mar a bha siodach ann: 'S e
banntrach a bh' ann, agus bha aona mhac
aice. Agus bhiodh e 'siubhal air ais 's air
aghaidh, agus an latha bha siodach chaidh
e mach dhan mhonadh. Agus thachair an
gille a bha seo ris, agus chuir e fàilte
air 's chuir an gille fàilte air an duine a
bh' ann.
"Well," ars esan, "nuair a théid thu dhachaidh
a nochd," ars esan, "canaidh tu," ars esan, "gu
fac ... gun do thachair bràthair do mhàthar
riut an diugh," ars esan.
"Canaidh," ars an gille.
"Agus," ars esan, "thig thu ann a sheoach a
màireach a rithist," ars esan.
"Seadh," ars an gille.
Well, dh'fhalbh e. Chaidh e dhachaidh,
's thuirt e ri 'mhàthair: Chunna mi," ars
ise ... ars esan, "duine a siod an diugh,"
ars esan.
"Am faca?" ars a mhàthair, ars ise. "Có ...


Có bh' ann?" ars ise.
"Thuirt e riumsa," ars esan, "gur e bràthair
màthar dhomh a bh' ann," ars esan.
"O," ars ise, "chan eil bràthair màthar agad," ars ise.
"Well, chan eil fhios agamsa," ars an gille, ars
esan, "ach siod a thuirt e riumsa a chantail
ri m' mhàthair nuair a rachainn dhachaidh
gu fac e bràthair màthar an diugh."
"O," ars ise, "chan eil bràthair màthar idir agad.
Ge brith có bh' ann," ars ise, "chan e bràthair
màthar dhut a bh' ann."
"Agus tha agam," ars esan, "dhol g' a choinneachadh
a màireach ann a shiod."
"O seadh," ars ise. "Ach faodaidh tu chantail
ris," ars ise, "nach e bràthair do mhàthar a
th' ann."
'S ann mar seoach a bha co-dhiubh.
Làirne-mhàireach, nuair a fhuair e air dòigh,
dh'fhalbh e agus rànaig e an t-àite bh' ann
a sheoach a's a ... seòrsa de mhonadh a
bh' ann. Agus bha an duine ann roimhe.
"Seadh," ars esan, "tha thu ... tha thu air
tilleadh," ars esan.
"Tha," ars an gille.


"Seadh. Do dh'innis thu dha d' mhàthair?"
"Dh'innis," ars ise (sic), agus bha i 'g ràdh
rium nach robh bràthair màthar agam,"
ars esan.
"O ged tha," ars esan, "tha, agus seallaidh
mise dhut an ceartair," ars esan. Agus ... "Gabh thusa
mar seo," ars esan.
Well, dh'fhalbh an gille 's lean e as a
dheaghaidh, 's rànaig e tuamasan de ... de
luachair a bha sin. Agus dh'fhalbh e agus
rug e air agus thog e e, agus bha an t-àite
a bha sin staidre 'dol sìos dhan àite bh' ann a
shin. Agus thuirt e ris a' ghille.
"Fhalbh nist sìos ann a shiod," ars esan,
"agus," ars esan, "chì thu lampa," ars esan,
"air cromaig thall," ars esan, "mu d' choinneamh,"
ars esan, "agus bheir thu nuas thugamsa i,"
ars esan.
Dh'fhalbh an gille 's chaidh e sìos. Agus bha
leithid de dh'ionghnaidhean sineach aige 's
fhaicinn a's an àite a bh' ann. Ach chunnaic
e fàinne, agus dh'fhalbh e agus rug ...
thog e e agus chuir e air a mheòir e. Agus
dh'eubh am fear a bha shuas dha, "Bheil


thu ? tighinn?" ars esan.
"O tha," ars an gille, ars esan. "Tha mi 'tighinn
an ceartair."
Agus bha e 'sìor choimhead agus fhuair e
seo greim air an lampaidh, agus bha i
air cromaig thall, seann lampa dhubh,
crochte
agus bha i air cromaig thall ˩˧ a's an àite a
bh' ann. Agus dh'eubh a seoach am fear
a bha shuas, "Bheil thu 'tighinn," ars esan.
"O tha," ars an gille, ars esan. "Tha mi dìreach
a' dol a dh'fhalbh," ars esan.
Ach co-dhiubh bha an gille a' tarruing
agus thuirt ... dh'eubh e seoach dha an treas
turus, "Well," ars esan, "bi no na bi thu
'tighinn," ars esan, "bi ann a shin," ars esan.
Agus dhùin e ... bhuail e sìos am bad
luachrach mar a bha e reimhe, 's bha e
nist ann a sheo, dall, dubh, dorcha, nach
bu léir dha cà robh e, no sìon, ach gu
robh an lampa aige.
Well, bha e 'feuchainn ... cha robh fhios aige
o Dhia gu dé rud a dhèanadh e an uair
sin, 's bha e 'g obair ... 'feuchainn ri


coiseachd ... faighinn ... feuch am faiceadh
e ... faigheadh e faisg air an fhàradh a
bh' ann, feuch am faigheadh e greim air.
Ach uair dhe na h-uaireanan thug e
sgrìob air an lampaidh ri àite cruaidh
a chor-eigin.
ars ise.
"A dud, dud, dud!" ars an lampa, ˩˧ "Tha thu
ars ise,
air mo dhroch ghortachadh. Dé nist," ˩˧ "tha
dhìth ort," ars ise, "a dheagh mhaighstir ... a
sheirbhisich?"
"Tha dhìth orm," ars esan, "a bhith ...
mo dhà bhonn a bhith air an talamh air
falbh as a seo," ars esan.
Agus mun tuirt e facal ... mun tànaig am
facal as a bheul bha e shuas air bàrr an
rud. Agus nuair a fhuair e suas a sineach
an uair sin dh'fhalbh e agus cha robh
sgeul air an fhear a chuir sìos e.
Dh'fhalbh e agus sgioblaich e e fhéin agus
dh'fhalbh e dhachaidh. Agus rànaig e
an taigh còmh ri 'mhàthair, 's dh'innis
e dha mhàthair mar a thachair dha, 's
a chuile sìon, 's an lampa bha seo,


mar ... mar ... an rud a rinn i, 's gur h-i
thug as e. Agus ...
"Bheir thus," ars a mhàthair, ars ise, "an aire
dhan lampaidh."
Agus bha e nist a' dol ma chuairt a sin, agus
bhiodh e ... an lampa ann, 's bha gàradh
a nist aig nighean ... aig an rìgh a bha
faisg orra ann a sheo, bha gàradh aige.
Agus dh'fhalbh e agus thionndaidh e
chuile gin dhe na ... dhe na ... dhe na
dìtheanan a bh' ann 'nan òr leis an lampaidh.
Agus neo-ar-thaing nach robh meas aig nighean
an rìgh air. Bha òr gu leòr aca agus
aig an rìgh còmhla ris.
Agus dh'òrdaich e nuair sin dhen lampaidh,
thuirt e ... dh'iarr e air an lampaidh ...
Thug e sgrìob oirre leis a
"Seadh," ars ise. "Gu dé tha dhìth ort, a
dheagh sheirbhisich a lampa?"
"Tha dhìth orm," ars esan, "tha," ars esan,
"taigh a bhith ann a sheo," ars esan "nach
dèanadh caisteal an rìgh," ars esan, "nach
ars esan,
dèanadh e," ˩˧ "ach taigh beag an taca ris," ars esan.


Well, ann am prioba na sùla bha siod ann.
Agus thòisich e nuair sin... Bha ... bha e fhéin
's nighean an rìgh 'dèanamh suas ri chéile,
agus phòs e i. Agus cha robh dad a chion
òir no airgiod orra. Cha robh sìon nach
fhaigheadh an lampa dhi.
Ach bha esan air falbh an latha bha seoach
bhon taigh. Agus thànaig ... thànaig fear
mu chuairt agus e 'creicd lampachan agus
e 'toirt seachad dà lampa ùr air son seann
lampa. Well, cha robh fhios aig a' bhean
aige nist sìon mu dheaghainn na lampa,
dé an cumhachd a bh' aice idir, ach gu
robh ... bha i crochte staigh, agus cha
robh nòisein sam bith aice dhith. Bha i
dubh, grànda seach an tòrr bha ... bha
's an taigh. Agus thànaig e chon an taighe
acasan, agus nuair a thànaig e chon an
taighe, dh'fhoighneachd i air son a robh
gin a sheann lampa ann. Ma bha
gu faigheadh i dà lampa ùr air son aon
té. 'S thuirt i gu robh gu dearbh


seann lampa ann a sheoach, agus gu
faigheadh e, gum b' e làn di-beatha
a toirt leis. Agus dh'fhalbh i agus thug
i dha an lampa. Agus dh'fhalbh e leis an lampa.
Agus 's e cheud òrdachadh a rinn e air
an lampaidh; am fear aig a ribh an lampaidh
a bhith ann an eilean uaine ann an .. ann
an rìgheachd nam fear mór. Agus bha mac
na bantraich a siod leis fhéin. Well, bha e
ann a shin, 's cha robh fhios aige o Dhia
gu dé rud a dhèanadh e, ach thuig e
ceart gu leòr gu feumadh gu robh rud-eigin
ceàrr a staigh. Agus dh'òrdaich e an
taigh a chaidh a thogail dha gun a
clach a' bhìth an làthair a chéile dha. Sin
rud eile a dh'òrdaich e. Agus cha robh
sin ann. Dh'fhalbh an taigh a's na dh'fhàg
e 'bhean cha robh clach an làrach ann.
Well, bha esan a nist a's an eilean uaine
bha seoach agus gun chreutair ann ach e fhéin,
agus cha robh rathad air faighinn as gun
bhàta. Bha e lathaichean 'g obair air
coimhead feuch a faiceadh e bàta no
soitheach no sìon a' dol seachad, 's cha robh,


Ach an oidhche bh' ann a sheoach, an latha
bh' ann a sheo co-dhiubh, bha e 'dol a ...
'choiseachd air fheadh, agus gu dé rinn e
ach tuiteam ri sgarbaich a bh' ann, agus
bhuail a làmh ann an cloich agus thug e
sgrìob air an fhàinne.
"A dud, dud!" ars am fàinne, ars esan.
ars esan
"Dé nist," ˩˧ "a tha dhìth?" ars esan.
"Tha dhìth orm," ars esan, "am fe... an
lampa dhubh a bhith agam," ars esan.
Thòisich tein-adhair 's thòisich tàirneanaich
's thòisich ùpraid. Agus cha do stad cinn
?
's cha do chòmhraidh an ùpraid a bh' ann
gus do chroch an lampa fhéin air a' mheòir.
"Seadh," ars an lampa. "Dé nist tha dhìth?"
ars ise.
"Tha dhìth orm," ars esan, "am fear aig an robh
thu," ars esan, "am fear aig an robh thu," ars esan,
"a bhith ann an comhair a chinn ann an
gun
barailte tearradh agus gun am bàrr ... ˩˧ an
ars esan,
bàrr ach dà òrdag a choise dheth," ˩˧ "agus
mi-fhìn," ars esan, "bhith falbh as a
seo gu ruige 'n àite fhìn."
Well, dh'fhalbh iad co-dhiubh. Dh'fhalbh


e fhéin 's an lampa. Agus mun tànaig e seo...
... tànaig e ... mun tug e mach an t-àite
aige fhéin, thànaig e seachad air àite, agus
thug e 'n aire de dh'fhear agus gun am
bàrr ach ò ... dà òrdag a choise ann a...
ann am barailte. Agus thànaig e nuair sin
dhachaidh
Agus latha ... làrna-mhàireach a seo, nuair
a ghluais e, dh'òrdaich e nuair sin taigh
a bhith air a thogail nach dèanadh an taigh
a bh' ann reimhe taigh beag dha. Agus thogadh
an taigh sin dha an uair sin. Agus thànaig
a bhean còmhla ris a rithist, nighean an rìgh.
Agus chan eil fhios 'am a robh a mhàthair còmh
ris. Cha d'fhuair mi cunntais oirrese idir.
Ach dh'fhàg mise, e fhéin agus a bhean agus
?
an t-seann lampa dhubh, an t-Sruan,
'S e bheirte rithe air deireadh. Dh'fhàg mi
còmhla a's an taigh sin iad, agus cha
deach ... Cha chreid mi gun do chuir
duine as tuilleadh.
Sin mar a chuala mise nist an t-Seann
Lampa Dhubh.
DAM Agus 'n ann aig ur n-athair a bha i


seo cuideachd, a Dhòmhnaill Alasdair?
DAJ 'S ann. 'S ann aige bha i siod.
DAM 'S bheil dad a bheachd agaibh cà 'n
d'fhuair e fhéin i?
DAJ O chan eil sìon a dh'fhios 'am bheachd
agam cà 'n d'fhuair e gin aca.
DAM Uhuh
DAJ Cha do dh'fhoighneachd mi mu dheaghainn
cà 'n d'fhuair e e.
AM O tha i math.
DAJ Cha do dh'fhoighneachd mi idir dha.
O chan eil i ach goirid.
DAM O chan eil i cho fada ri feadhainn dhiubh
ach, well, 's e stòiridh mhath a th' innte 'na
dheaghaidh sin.
DAJ O 'se. Ach sin ... ge brith có bha
'g obrachadh na lampa, no có thachair
ris-san an toiseach, chan eil sìon a dh'
fhios 'am. Feumaidh nach e rud math
'sam bith a thachair ris co-dhiubh.


