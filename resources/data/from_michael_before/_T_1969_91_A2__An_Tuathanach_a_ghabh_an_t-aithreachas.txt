Informant : A.J. MacPhail
Collector : A.J. MacDonald
SA 1969/91 A2
An Tuathanach a ghabh an t-aithreachas
An tuathanach a bha seo, ma tha, bha e 'faighinn
sheirbhiseach, agus 's e na cùmhnantan a bha e
'dèanamh air na seirbhisich mu gabhadh e iad,
bha e 'g innse dhaibh na rules gum b' e:
nan gabhadh iad an t-aithreachas mum biodh an
ùine bha iad a' gabhail suas, gun tigeadh call
bhàrr chùl a chinn aca sìos gu ploc na tòine,
leud nan
agus gum biodh iad 'nan ˩˧ trì meur. Agus nan
gabhadh esan an t-aithreachas gun tigeadh an aon
rud air fhéin, gun dèanadh an seirbhiseach an aon
rud air fhéin.
Bha sin ceart gu leòr, 's bha e 'gam faighinn,
corra fhear, agus a chuile fear mar a bha e
'faighinn cha robh e fad sa... tiotan aige nuair a
bha e 'gabhail an aithreachais. Agus bha e 'toir
na h-iall a bha seo asda, 's bhiodh iad uamhasach
meadhonach fad as a dheaghaidh mi leighiseadh
sin suas.
Agus bha sguad air a bhith aige co-dhiubh 's
sin air tachairt dhaibh. Ach bha am fear a bha
seoach bha e faisg air fear dha na thachair sin
dha, agus thuirt e gu d'rachadh esan thuige nist,


gu feuchadh e an àite ...
Dh'fhalbh e 's chaidh e chon an tuathanaich 's
dh'fhoighneachd e robh seirbhiseach a dhìth air,
's thuirt e gu robh seirbhiseach a dhìth air.
"Ach," ars esan, "bheil fhios agad air na ... na
cùmhnantan a th' aig na seirbhisich agamsa?"
Ch...
"˩˧ Chan eil," ars esan, "ceart, ach ch... bidh mi airson
an cluinnteil."
"Well," ars ... "ma tha," ars an duine, "ma ghabhas
sibh an t-aithreachas mum bi 'n ùine a tha sibh
h
a' gabhail suas, tha iall trì meuran 'tighinn. o
˩˧
chùl ur cinn sìos an druim agaibh uileag gu ploc
na tòine. Agus ma ghabhas mise an t-aithreachas bidh
an aon rud air a dhèanamh orm fhéin."
"Glé mhath, ma tha," ars esan. "Feuchaidh sinn."
tha ...
"Ma thig thu ann air na cùmhnantan tha sin ˩˧ bidh sinn
ceart gu leòr."
ma tha,
"Tha, thig mi ann, ˩˧ " ars esan.
"Glé mhath."
Dh'fhalbh e 's chaidh e dh'ionnsaidh an duine.
Agus a's a' mhadainn a' cheud latha dh'fhoighneachd
e dhe ͜͡   n tuathanach gu dé bha e 'dol a dhèanamh
an diugh.
"Tha," ars esan, "tha thu 'dol a dh'iarraidh nan
each a's a' cheud rud."
"'S cà faigh mi iad?" ars esan.


"Far a' saoil thu am bi iad 's far nach saoil."
"Glé mhath, ma tha," ars esan, 's dh'fhalbh e.
Ghabh e sìos chon na bàthcha agus fhuair e
gràpa. Thill e 's chaidh e suas gu cliathach an
taighe. 'S e taigh tughaidh a bha nuair sin aig a'
chuid a bu mhutha, aig na tuathanaich uileag.
Stiall e air caith an tughaidh a nuas os cionn
an dorais suas gu math. Ach thànaig an tuathanach
a mach 's chunnaic e.
"Dé," ars esan, "a mhic a mhi-shealbh, tha thu
'dèanamh shuas ann a shin?"
"Tha," ars esan, "tha mi 'g iarraidh nan each."
"Bha fios agad glé mhath nach biodh na h-eich ann
a shin."
"Bha," ars esan, "ach dh'iarr sibhse orm dhol g' an
iarraidh far a' saoil a bi ... saoilinn am biodh iad
's far nach saoileadh. Agus bha fios agam glé mhath
nach robh iad a seo, ach rinn mi an rud a dh'iarr
sibh orm."
"O ma tha, thig a nuas ás a sin, a mhic a mhi-shealbh.
'S mi tha duilich gun do thachair thu riamh rium.
bheil thu ...
Co-dhiubh, "˩˧ bheil thu," ars an tuathanach, "a' gabhail
an aithreachais?"
"Chan eil," ars esan. "Bheil sib' fhéin 'ga ghabhail?"
"Well, chan eil," ars esan, "fhathast co-dhiubh."


sin
Well, bha sin ceart gu leòr. Chaidh an latha ˩˧ seachad,
's bha e 'dol mun cuairt.
Làrna-mhàireach dh'fhoighneachd e dheth an
deaghaidh àm braiceis dé bha e 'dol a dhèanamh
an diugh.
"Tha," ars esan, "stadhar chasa-caorach.
"Glé mhath, ma tha," ars esan.
Dh'fhalbh e 's thug e leis an cù, 's chruinnich
a chuile caora bha rim faicinn timchioll agus chuir
e dhan fhang iad, 's thòisich e air gearradh
dhiubh nan cas aig na glùinean, 's air an cur 'nan
as letheir
sreath air leth air a chéile.
Thànaig an tuathanach.
chruaidh-
"Dé, mhic a' mhi-fhortain," ars esan, "tha thu 'dèanamh
ann a shin?"
"Tha," ars esan, "an rud a dh'iarr sibh orm. Dh'iarr
sibh ormsa stadhar chasa-caorach a dhèanamh,
letheir
agus tha na casan as leth air a chéile agaibh ann a
shin mar a dh'iarr sibh orm.
"Bheil thu," ars esan, "a' gabhail an aithreachais?"
ars an gille.
"Chan eil," ars esan. ˩˧ "Bheil sib' fhéin 'ga ghabhail?"
"O chan eil fhathast," ars esan.
Cha robh ach dh'fhalbh e 's chuir e gu rud-
eiginich eile e. Ach bha e padhla ...
An ath-oidhch' a rithist, no an oidhche sin fhéin,
an ath-oidhch' co-dhiubh, cha chreid mi bh' ann, tha.


bha banais gu bhith a's an àite, agus thuirt e
ris an tha ... ris an t-seirbhiseach, "Tha
againn
fiathachadh ˩˧ chon na bainnse, 's théid thu thuice
a nochd," ars esan, "agus bidh mise 'riarachadh
oirre, agus nuair a bhios dad a dhìth ort," ars
esan, "bheir thu damh-shùil ormsa agus damh-shùil
ormsa an dràsda 's a rithist nuair bhios dad a
dhìth ort.
Dh'fhalbh e mach dhan bhàthaich 's fhuair e
Ian a dhùirn ... làn a phòcaidean dhe shùilean nan
damh. Agus chaidh e chon na bainnse. H-uile
uair a gheibheadh e t-seansa air an tuathanach
dh'fheuchadh e sùil-daimh air cho math 's a
b' urrainn dha.
Agus an déidh dhe ... Bha an tuathanach a' gabhail
ioghnadh as gu dé bha e 'caith air. 'S ann
a rug e air rud dhen a bha e 'caitheamh air,
's choimhead e air agus thuig e gur e sùil
beathaich a bh' ann. Dh'fhalbh e. Ach nuair
a chaidh iad dhachaidh co-dhiubh chaidh e dhan
a' bhàthaich. Bha an darna leth dhe na bha 's a'
bhàthaich de bheathaichean aige 's gun ao... gun
aon sùil unnta. Agus... chaidh e staigh.
"Dé," ars esan, "a mhic a' mhi-shealbh," ars esan,
"a rinn thu raoir ann a shin, 'toirt na sùilean
as na beathaichean agam?"


"Nach do dh'iarr sibh orm," ars esan, "damh-shùil
agus damh-shùil a thoirt oirbh nuair a bhiodh
dad a dhìth orm? Nach robh mise 'dèanamh
sin air a' bhanais fad na h-oidhche?"
"'N dà, bha," ars esan, "a mhic a mhi-shealbh.
"Bheil thu," ars an tuathanach, a' gabhail an aithreachais?"
"Chan eil," ars esan. "Bheil sib' fhéin 'ga ghabhail?"
"O tha mi 'ga ghabhail a nist," ars esan, "'s cha
do ghabh mi 'na uair e."
"Ma tha, bheir mise an iall dhibh," ars esan.
Dh'fhalbh e, agus cha robh e gann leatha
cuideachd, 's thug e dheth i gu math. Agus
bha an tuathanach padhla math nach b' urra dha
cus a dhèanamh. 'S cha tug e iall bharr seirbhiseach
a bh' aige riamh tuilleadh as a dheaghaidh sin nuair
a fhuair e fhéin.


