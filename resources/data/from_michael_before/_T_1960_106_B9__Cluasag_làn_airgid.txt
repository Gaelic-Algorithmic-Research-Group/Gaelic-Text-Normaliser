Informant : Nan MacKinnon,
SA 1960/106 B9
Collector : Lisa Sinclair
Cluasag làn airgid AT 834A
Bha fear a' fuireach ann an Bhatarsaigh fhéin ann
a seo uireigin an t-saoghail, agus dé chunnaic e
an oidhche bha seo a's a chadal ach duine a' tighinn
thuige agus thuirt e ris éirigh agus a dhol dhan
mheall agus gu robh stoc a's a' mheall agus
cluasag ann agus i làn airgid.
Cha robh co-dhiubh ach chaidil e rithisd agus
cha do chuir e ùidh sa bith 'san rud. Agus
an deaghaidh dha cadal chunnaic e an duine a
rithisd. Thàinig e thuige 's thuirt e ris,
"Eirich," ars e fhéin, "agus fhalbh dhan a' mheall
agus tha stoc 's a' mheall 's cluasag ann 's i làn
agus."
airgid."
Cha robh co-dhiubh ach dhùisg e bhean an turus a
bha seo 's thuirt e rithe, "Saoileam fhìn," ars e
fhéin, "nach éirich mi."
"Na éirich idir," ars ise. "Chan eil fhiosam," ars
i fhéin, "nach e rud-eigin tha toir do char asad
a th' ann. 'S fheàrr dhut fuireach 's an leabaidh
Seo an rud a rinn e co-dhiubh. Dh'fhan e 's an
leabaidh 's chaidil e air ais. 'S thàinig an
duine an treasamh triob 's thuirt e ris,
"O," ars e fhéin, "cha ruig thu leas falbh tuilleadh,"


ars esan, "Fhuair cuideigin eile i."
Cha robh co-dhiubh, ach an ath amas air a'
ghnothuch nuair a dh'éirich e làrna-mhàireach
dh'fhalbh e null dhan mheall 's chaidh e dhan
t-sloc. 'S bha chluasag ann 's i air a
sracadh, ach cha robh airgiod no òr innte.
Cha robh fios aige riamh co-dhiubh bha an t-
airgiod innte 's gus nach robh, no an d'fhuair
duine eile e.


