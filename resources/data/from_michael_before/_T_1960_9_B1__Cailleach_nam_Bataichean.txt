Informant : Angus MacLellan, South Uist.
AT 901
Collector : Calum I. MacLean
SA 1960/9 B1
Cailleach nam Bataichean.
'S e duine a bha seoach agus bha triùir mhac aige.
Agus nuair a thànaig am bàs air rinn e tiomnadh
agus ludhaig e an t-àite dhan fhear bu shine, ach
nach robh aige ri cur an aghaidh an dithis eile fhad 's
a dh'fhanadh iad còmhla ris, gu robh àite aig a
h-uile aon aca ann nan cuireadh iad dragh orra fhéin.
Bha an gnothach a' dol air aghaidh mar sin. 'S bha
am fear a b' òige bha e 'na shaor. Bhiodh e 'g obair
a' saorsnachd a chuile latha. Ach rinn a seo am fear
bu shine air son pòsadh, agus fhuair e nighean duine
mhóir bheairtich. Ach nuair a phòs am fear sin b' fheàrr
leis an t-àite a bhith aige fhéin air fad. Cha bhiodh
e fhéin 's a bhean ach air bòrd dhaib' fhéinm 's bhiodh
an dithis eile a' faighinn rud ann an citsin no ann an
rùm air chor-eigin.
Dhia! cha robh seo a' còrdadh riutha.
Phòs a seo am fear a b' fhaisge dha. Fhuair e fhéin
nighean duine bheairtich. Agus cha robh gun phòsadh
an uair sin ach am fear a b' òige. Bhiodh am fear
sin ag obair a chuile latha. Ach thuirt e seo latha gu
robh an t-àm aige-san e fhéin pòsadh a nist.
"O ceart gu leòr," ars a' bhràthair "Faodaidh tu sin,"
ars esan, "ach feumaidh tu té fhaighinn," ars esan,
"tha cheart cho àrd buileach ris an fheadhainn a


fhuair sinne.
"'N dà, chan e sin a gheibh mi," ars esan, "ach nighean
na droch mhàthar a tha cho dona 's a ghabhas faighinn."
"'N dà, ma 's e sin a tha thu 'dol a dh'fhaighinn," ars a
bhràthair, "chan e seo a h-àite."
"O 's e seo a h-àite," ars esan, "cho math ri 'r àite-se,
agus aon rud 's gu bheil," ars esan, "thig i ann."
Dh'fhalbh e 's thug e leis pònaidh 's cù. Bha nighean
na droch mhàthar cho duilich aithneachadh ri nighean
na té a bhiodh ceart.
Co-dhiù bha e 'dol air aghaidh. Agus thòisich i seo
air sileadh shneachda. Agus chunnaic e seo seann
duine ann am pàirc agus e 'treabhadh. 'S chuir e
ioghnadh air gum biodh duine sam bith a muigh de
leithid a dh'uair le eich, agus chaidh e far a robh e.
"A dhuine," ars esan, "nach ann agaibh tha droch latha
treabhaidh an diugh."
"Chan eil e math gu dearbh," ars am bodach.
"Well, shaoilinn fhìn," ars esan, "nach bu chòir dhuibh
ars esan.
ars esan,
a bhith fuireach a muigh" ˩˧ "le eich," ˩˧ "a leithid an latha
diugh."
"O well, tha," ars esan. "Chan eil agamsa ach mi fhìn,"
ars esan, "'s tha an obair ri dèanamh," ars esan,
"'s feumaidh mi bhi mach ge brith gu dé an t-sìde
bhios ann."
"'N dà, tha mi 'smaointinn," ars an gille, "nan obraicheadh


duine latha bhiodh gu math nach ruigeadh e leas
a bhith tighinn a mach leithid an latha an diugh."
"'N dà, 'ille chòir," ars am bodach, "agus 's e cholas
sin a th' ort," ars esan, "tha mi cinnteach nam biodh
rathad agamsa air fuireach a staigh an diugh," ars esan,
"gu fanainn fhìn a staigh. Ach a' bhean a th' agamsa,"
ars esan, "chan eil i bhith beò a staigh agam," ars esan.
"Agus na bheil a dh'fhois agam 's ann a muigh."
"Aye, aye," ars esan. "Bheil teaghlach agaibh?"
"Tha aon nighean agam," ars esan.
"Nach saoilinn fhìn nach biodh an nighean fhéin deònach
sibh a bhith 'g obair a mach leithid an là an diugh."
"'N dà, ma tha an donas air a màthair tha seachd
air an nighinn," ars esan. "'S i fada as miosa na
màthair."
"Well," ars esan, "'s an toir thu dhomhsa i?" ars esan.
"'N dà, chan fhaic mise duine riamh," ars am bodach,
"dha lùiginn i," ars am bodach, "ach ma tha thu
'smaointinn," ars esan, "gu trèan thu i," ars esan,
ars esan,
"gu dearbh," ˩˧ "chan ann 'ga cumail bhuat tha mise,"
"Well, ruscaidh mi fhìn sin," ars esan.
"O well, ma tha," ars am bodach, "sin an taigh agus
theirig suas," ars esan. "Agus nuair théid mise dhachaidh
ars esan, "cha ghabh mi orm gu faca mi thusa idir,"
ars esan. "Agus ma chanas mise," ars esan, "gu faigh
thu i," ars esan, "chan fhaigh thu cnàimh dhe a màthair,


Ach ma chanas mise nach fhaigh thu i," ars esan,
"gheibh thu a's a' mhionaid o 'màthair i," ars esan.
"Nach thugainn sib' fhéin chon an taighe?"
"O cha dèan math dhomh," ars esan. "Nach fhalbh thusa,"
ars esan, "agus cum suas chon an taighe," ars esan.
Dh'fhalbh an gille suas chon an taighe, 's cha robh
staigh ach a' chailleach 's a mà... chan e, ach an
nighean 's a màthair. Agus nuair chaidh an gille
staigh, ò rinneadh a bheatha, agus dh'iarr iad air
teannadh suas. Dh'fhoighneachd iad có as a
thànaig e, 's dh'innis e. Dh'fhoighneachd e
cà robh fear an taighe.
?
"Tha e 'treabhadh," ars a' mhàthair
"A dhuine, nach ann aige tha an droch latha treabhaidh
an diugh," ars esan.
"Chan eil sìon ceàrr air an latha," ars a ? Tha
an latha math gu leòr. Cha ruig a leas duine sam bith
a bhith 'gearan air an latha an diugh," ars ise. "Cha
a bhith ...
ruig e leas ˩˧. Ma dh'oibricheas e gu math," ars ise,
"bidh e blàth gu leòr. Cha tig sìon ris mur tig
an leisge ris."
Cha tuirt an gille guth, ach nuair a thànaig a
seo am bodach dhachaidh chuir e fàilte air a'
ghille mar nach faiceadh e riamh e. 'S chuireadh
a seo gu biadh iad. Agus thug an gille làmh air
botul 's riaraich e dram. Agus nuair a thug e
'ghlainne dhan bhodach dh'òl e i.


A neo-ar thaing nach còrd sin riut-sa," ars a'
chailleach.
Agus bhruidhinn e seo airson na h-ighinn.
"'N dà, ars am bodach, "chan eil a chuideachadh
agamsa ach an nighean," ars esan, "agus an latha a
thréigeas an nighean mi," ars esan, "tha mi ullamh
air fad," ars esan. "Agus chan eil mi air son an nighean
a thoir a dhuine sam bith," ars esan.
"Eist! Dùin do bheul," ars a' chailleach. "Dé an turus
tha thusa 'gabhail rithe? 'S beag a fhuair thu riamh
dhe dragh. Gheibh thu an nighean gun teagamh,"
ars ise.
's ann a
'S e bun a bh' ann, ˩˧ rinneadh air son pòsadh, e
fhéin 's an nighean, 's phòs iad. 'S nuair a bha
e seo 'dol a thilleadh dhachaidh cha robh pasaids
ann ach am pònaidh. Agus bha e 'dol g' a toir
leis air a chùlaibh.
Thànaig a' chailleach a mach agus pasgan bhataichean
aice, agus shìn i dhan nighinn iad.
"Seo a nis," thoir leat siod. "Tha mi cinnteach
gur iomadh latha a chuireas tu feum orra."
Cha do leig esan sìon air. Ach dh'fhalbh iad a seo,
's dh'fhàg iad beannachd aca. 'S cha robh iad
fada air falbh nuair a dh'fhalbh an cù aige an
deaghaidh moighich. Dh'eubh esan dhan chù, 's
cha tug an cù feairt air ach a' ruith na moighich
gus an tug e fairis.
Nuair a thill an cù chuir esan a làmh 'na phòca,


's thug e mach an daga 's chàireadh ris a' chù
i 's mharbh e e.
"Carson," ars ise, "a chaidh thu a mharbhadh a' choin?
"Carson a bha mi 'dol g' a chumail?" ars esan.
"Creutair sam bith nach gabh mo chomhairle," ars esan,
"carson a bha mise gus a bhith g' a bheathachadh?
Laigheadh e ann a shiod."
Cha tuirt ise guth. Ach an ceann greise chuala
e brag air a chùlaibh air an rathad, 's thug e
sùil, 's bha i an déidh na balaichean a leigeil as.
Agus chum e seo air aghaidh. 'S bha allt mór eadar
e 's an taigh. Bha àth air an allt far a faigheadh
beathaichean a null 's a nall. Agus ghabh esan chon
a' bhìdeag bu mhiosa dhen allt leis an each.
Thòisich e air cur a null an eich, 's cha rachadh
an t-each a null dha ach a' bacadh. Dh'iarr e
oirre-se seo tighinn dheth. Thànaig i dheth 's
leum e fhéin dheth, 's dh'fhalbh e 's thug e
mach an daga 's chàireadh ris ... ri cluas an
eich e 's mharbh e e.
"M' anam," ars ise, "carson a chaidh thu mharbhadh
eil
an eich," ars ise. "'S dòch nach ˩˧ d'rachadh beathach
a rachadh
sam bith ˩˧ a null a sin."
"Carson a bha mi 'dol g' a chumail?" ars esan.
"Creutair eile nach toireadh feairt, nach dèanadh
an rud a dh'iarrainn air, carson a bha mise gus
a bhith g' a bheathachadh?" ars esan, "Laigheadh e


ann a shiod," ars esan.
Dh'fhalbh e 's dh'fhuasgail e dheth an diollaid.
"Seo," ars esan, "bheir leat siod," ars esan 's e 'tionndadh
"'N dà, cha toir," ars ise. "Dh'fhaodadh tu am fear air a
robh i fhàgail beò. 'S e bu choltaiche bhith 'ga
tarruing na mise," ars ise.
"An toir thu leat idir i?" ars esan.
"O bheir mise leam i gu dearbh," ars ise, "ach tha mi
'smaointinn gum bu shuarach am
"Chan eil e gu deifir," ars esan.
Chuir i an diollaid air a muin, agus thug i
leatha dhachaidh i. Agus ò cha robh boirionnach
riamh na b' fheàrr na i. Cha robh sìon a dh'
iarraidh esan nach robh aige cheart cho ealamh 's
a dh'iarradh e.
Bhiodh esan ag obair a chuile latha. Ach a seo an
ceann na bliadhna dé chunnaic e 'dol seachad air
doras an t-seop-shaorsnachd ach a' chailleach agus
eallach bhataichean oirre.
Dh'fhalbh esan as a deaghaidh feuch gu dé bhiodh
i 'g ràdh. Chaidh i staigh 's bha an nighean a
staigh roimpe.
"Seo," ars ise, "'s i 'tionndadh ris an nighinn. "Beir
air a seo bharr mo mhuin," ars ise. "Tha mi cinnteach
na
gur fhad o theirig an fheadhainn a thug thu leat,"
ars ise, "mu dhruim an rascail ud," ars ise.
"A Dhia, mhàthair," ars an nighean, "carson a bha
sibh a' tarruing seo?" ars ise. "Cha tànaig


a gin dhiubh sin a seo riamh," ars ise.
"Dé tha thu 'g ràdh?" ars a' chailleach.
"Cha tànaig gin dhiubh sin a seo riamh," ars ise. "Nam
biodh fhios agaibh dé rinn e."
"Dé rinn e," ars ise.
"Leabhara, rinn," ars ise, "nach robh sinn fad air
falbh," ars ise, "nuair a dh'fhalbh an cù aige as
deaghaidh maighich," ars ise, "agus o nach do thill an
cù nuair a dh'eubh e dha, nuair a thill an cù,"
ars ise, "chuir e daga ris 's mharbh e e. Thànaig e
sin leis an each chon an uillt," ars ise, "'s tha mi
smaointinn gur e 'bhìdeag bu mhiosa dheth," ars ise,
"thànaig e thuige leis," ars ise. "Bha e 'cur an
eich a null air an allt 's cha tigeadh an t-each
a nall dha, 's cha tigeadh beathach sam bith a
nall. O nach tigeadh an t-each a nall air an allt
dha," ars ise, "mharbh e e. 'S dé th' agam dhuibh,"
ars ise, "ach gur a h-e- mi fhìn a b' fheudar a
diollaid thoir leam dhachaidh air mo mhuin."
"Ho-ho," ars ise, "Nach e chaidil," ars ise. "Nam
bithinn-s ann cha dèanadh e e," ars ise.
Dh'fhalbh esan, 's leum e staigh.
"Thàna tu, dhonais," ars esan, "g' a milleadh," ars esan.
"Chosg i leth cheud not dhomhsa 'ga h-ionnsachadh,
's thàna tusa g' a milleadh. Ach bheir mise ort
"nach tig thu rithist," ars esan.
Rugadh air a' chaillich agus ghearradh a


h-àite-suidhe leis an sgithinn, agus a chuile gearradh
a rinn e oirre chuireadh salann ann. Agus
leigeadh air falbh a' chailleach 's i rànaich.
Dh'fhalbh a' chailleach. Agus nuair a chaidh i dhachaidh
bha am bodach 'na shuidhe aig an teine roimpe, agus
cha d'rinn i ach gabhail suas agus a dà làimh a
chur mu amhaich a' bhodaich.
"O m' eudail thusa," ars ise, "seach fir an t-saoghail,"
ars ise. "Ged is iomadh rud a rinn mise ort, cha do
orm
rinn mi riamh ˩˧ a leithid 's a rinn mo chliamhain.
"Nach seall air mo dhìol aige," ars ise. "Cha chan mise
guth riutsa gu siorruidh tuilleadh," ars ise.
Bha 'chailleach gu math dhan bhodach riamh.
Cha leigeadh i mach e nam biodh fras uisge ann;
dh'fheumadh e fuireach a staigh. Agus dh'ionnsaich
e chailleach agus dh'ionnsaich e 'màthair.
Agus sin agad mar a dh'éirich dhan fhear a chaidh
a dh'iarraidh nighean na droch mhàthar.


