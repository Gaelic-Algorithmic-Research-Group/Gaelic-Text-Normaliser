Informant : Peter MᶜCormick, Hacleit, Benbecula
SA 1964/88 B2
Collector : D.A. MacDonald.
Té a' faire caisteil far an robh tathaich AT326
DAM Dé an té tha seo, ma tha, a Phàdruig?
PMᶜC Bha, feadhainn ann a sheo a bh' ann, fear
a bha thall ann an Amaireagaidh agus 's e
caisteal a bh' aig a' ghille bha seo. Agus
chuir e ... Bhiodh e a' cur fios, fhios agad,
air son boirionnach a dh'fhuiricheadh ann
an caisteal eile fad oidhche agus a bheireadh
an aire dha.
Bha nighean Sgitheanach ann co-dhiubh agus
chaidh i null ann agus fhuair i m' an cuair...
fhuair i far an robh an duine agus dh'
innis e dhi. "Well," ors esan, "tha
caisteal thall ann a shiod," ors esan, "agus
chan eil duine a' fuireach ann. Agus ma
bhios tu air son," ors esan, "an obair a ghabhail,"
ors esan, "bheir mi dhut i. Agus cha bhi
sìon agad ri dhèanamh ach suidhe fad na
h-oidhche," ors esan, "agus an aire thoirt dha'n
chaisteal," ors esan. "Agus gheibh thu solus


gu leòr," ors esan, "coinnlean agus leabhraichean
agus cha bhi agad ach a bhith 'gan leughadh."
ma tha
Agus "Glé mhath," ors ise, "˩˧ gabhaidh mi 'n obair."
Dh'fhalbh i agus a' cheud oidhche a chaidh
i dha'n chaisteal co-dhiubh bha i a' sìor leughadh,
na
le coinnlean laiste. Agus seachad suas air a'
mheadhon-oidhche chuala i dump.
O well, cha do shaoil i sìon dheth. Bha dùil
aice gun e rud-eigin eile a bh' ann. Agus
o! bha sin a' dol greiseag, ach eadar sin 's a
dhà 's a trì 's a' mhaduinn nochd ceann mór liath
throimh'n
a mach fo'n staidhridh. Cha do leig i oirre gu
faca i e. Chum i oirre a' leughadh.
"Na gabh eagal," ors esan. "Tha mi 'tuigsinn,"
ors esan, "gun e boirionnach math a th' annad,"
"Cha ghabh," ors ise.
"Well," ors esan, "o'n a fhuair mise duine a
bhruidhneadh rium," ors esan, "tha mi 'dol a
bhruidhinn riut an nochd," ors esan,
"Glé mhath," ors ise
"Chuir mo mhac," thu ors esan, "ann a seo thu,"
ors esan, "air son," ors esan, "an aire a thoirt
dha'n chaisteal a bh' ann. 'S ann agamsa


bha an caisteal a bha seo," ors esan. "Agus bha e,"
ors esan, "a' gabhail nigheanan a staigh a chuile
h-oidhche air son," ors esan, "an aire thoirt dha'n
chaisteal. Aite aige-san dha fhéin," ors esan,
"caisteal eile. Agus a chuile nighean a bha
'tighinn ann," ors esan, "nuair a bha iad
'gam fhaicinn-sa 'tighinn," ors esan, "bha iad
a' tuiteam marbh. Ach," ors esan, "'s e nighean
mhath a th' unnad sa agus innsidh tu dha m'
mhac am màireach," ors esan, "g' eil mise
tiodhlacadh ann an groban beag uaine a
th' air beulaibh a' chaisteil ann a seo agus e
a dhèanamh cho luath 's a rinn e riamh na
cnàmhan agam a thogail agus an tiodhlacadh
dòigheil," ors esan. "Agus uair a théid thu
sìos air an staidhridh," ors esan, "tha flag
mór
mhór de chloich ann," ors esan, "agus
togadh e 'm flag a tha sin," ors esan, "agus
tha ciste òir ann. Agus leat-sa tha an
treas bonn dheth. Agus mur a bi sin ann,"
ors esan, "bidh tathaich air a' chaisteal mar
a bha riamh ann, mur a dèan e an rud a
dh'iarras mise air."


Bha sin ceart gu leòr.
An làrna-mhàireach a's a' mhaduinn nuair a
shoilleirich i thànaig an gille chun a' chaisteil,
mac a' bhodaich.
"Tha thu beò," ors esan.
"Tha," ors ise. "Robh thu 'smaointinn nach
bithinn beo?"
"Bha, bha mi 'smaointinn nach bitheadh,"
ors esan. "A chuile gin riamh a thànaig
a seo," ors esan, "bha iad marbh romham-sa
a's a' mhaduinn."
"O bhithinn-s," ors ise, "marbh cuideachd," ors ise,
"mur a bitheadh an seòrsa boirionnaich a'
th' unnam. Bheil fhios agad," ors ise, "gu
faca mise d' athair," ors ise, "an raoir?"
"Am faca?" ors esan.
"Chunnaic," ors ise. "'S e d' athair," ors ise.
"a chaidh a mharbhadh ann a seo a's a'
chaisteal seo," ors ise.
"Seadh," ors esan.
"Agus tha e air a thiodhlacadh ann an
groban beag uaine a tha air beulaibh a'
chaisteil ann a seo. Agus dh'iarr e ormsa
an raoir iarraidh ort," ors esan (sic)," a chnàmhan


a thogail agus a thiodhlacadh a's a' chladh.
Agus shìos fo'n staidhre," ors ise, "tha flag mór
de chloich ann," ors ise, "agus tha drong, ciste òir
ann a shin," ors ise. "Agus leamsa gach treas
bonn dhe sin," ors ise. "Agus mur a bi sin
ceart,' ors ise, "bidh tathaich air a' chaisteal
mar a bha riamh ann."
Thionndaidh e mach agus chruinnich e daoine
agus chladhaich iad an cnoc agus bha
cnàmhan athar ann a shin agus thiodhlaic
iad a's a' chladh e. Agus thog e 'm flag
a bh' air beulaibh na staidreadh 's bha
a' chiste òir ann agus roinn e gach treas
bonn air a' bhoirionnach sin. Agus 's ann
a mhuinntir an Eilein Sgitheanaich a bha e
Agus thill e dhachaidh.
Dhealaich mise ris.
DAM O well, glé mhath.


