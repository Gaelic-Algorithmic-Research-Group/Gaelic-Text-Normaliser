Informant : Donald MacLean, Grimsay, North Uist.
Collector : D.A. MacDonald
SA 1963/13 A1
Tè a mharbh robairean
Mar a bha 'na chleachdadh a's a' Ghàidhealtachd
uaireigin o chionn fada bhiodh iad a' dol leis
a' chruidh chon na h-àirigh a-stamhradh. Ach
deireadh an fhoghair bhiodh iad 'gan toir dhachaidh
Agus bha taigh rud-eigin faisg air a' mhonadh
a bh' ann a shineach. Bha fireannach is boireannach
agus nighean òg ann.
Agus bha seo toiseach a' gheamhraidh air tighinn
agus bha an nighean a muigh latha a's a' mhonadh,
agus 's ann a chunnaic e ceò à fear dhe na
bothain, agus bha i gabhail iongnadh gu dè
dh'fhàg an ceò às a' bhothan 's gun duine air
an àirigh aig an àm.
Agus 's ann a chaidh i staigh co-dhiubh, agus
dè bh' air an teine ach poit fheòla. Agus chaidh
i seo sìos do dh'iochdar na bothaig, agus bha
seo làn de sheiceanan bheathaichean. Gu dè
bha seoach ach àite bh' aig na robairean a's am biodh
iad ... bhiodh iad a' marbhadh a' chruidh 's bhiodh
iad a' bruich na feòla 's a ... 's a' bhothaig.
Agus chaidh i am falach ann a sheo. Ach bha e
seo a' cumail sùil a mach. 'S ann a chunnaic i
dà dhuine dheug a' tighinn agus iad a' giùlan
mart. Thàinig iad an rathad co-dhiubh, agus
thuirt an dàrna fear, co-dhiubh ghabhas sinn ar
biadh an toiseach no am feann sinn a' bhò?


"ghabhadh iad am biadh.
Agus nuair a bha iad ann an deis-meadhon
gabhail a' bhiadh dh'fhalbh ise agus chaidh
i ann am broinn tè dhe na seicean shìos ann
an iochdar an taighe, agus thàinig i nuas
air a crògan. 'S leis an t-eagal a ghabh
iadsan mach gun tug iad. Theich iad.
Agus nuair a fhuair ise air falbh iad dh'fhalbh
i 's dhùin i gach doras is uinneag a bh' air
a' bhothaig. Agus fhuair i greim air claidheamh
a bha 's an taigh. Agus bha ...
Ach thill iadsan, fear aca seo agus bha
bìdeag de dh'uinneag a bh' ann fosgailte agus
chuir e cheann a staigh, agus chuir ise dheth
Agus thigeadh
an ceann leis a' chlaidheamh. Thàinig a seo
an ath fhear agus bha an ceann a' dol dheth.
Chaidh an ceann a chur bharr, fear ma seach
gu do ràinig e am fear mu dheireadh, agus
cha do thàr i chur dheth ach a chluas, agus
theich e le bheatha.
Agus nuair a fhuair ise nuair sin gu do chuir
a chuile
i air falbh ˩˧ ... gu do mharbh i uileag iad thill
i dhachaidh. Ach goirid a dh'ùine as a
dheaghaidh sin bha am fear a bha seo a' dol mun
cuairt agus beathach eich aige, agus e 'g iarraidh
bean. Agus cha ghabhadh e bean ach tè a rinn
gnìomh mòr. Agus chaidh e chon an taighe bha
seo, tha e colach, agus thuirt màthair is athair
na h-ighinn ris gu do rinn an nighean acasan sin,


gu do chuir i an ceann bharr aon-deug a
robairean.
Agus ò siod an aon bhoireannach air a
shon-san, agus 's ann a dh'fheumadh e a
toir leis 's a pòsadh. Agus thug e leis air
a chùlaibh i air muin an eich. Agus 's e latha
rud-eigin garbh a bh' ann, agus nuair a bha iad
air pìos dhen rathad thàinig oiteag gaoithe agus
ge b' e dè an còmhdach-cinn a bh' airesan
thog a' ghaoth suas e, agus chunnaic i
gu robh a' chluas as iùnais. 'S ann an uair
sin a thuig i cò bh' aice, agus dh'fhoighneachd
i ciamar a chaill e chluas.
"Chan ann gun fhiosd dhutsa," ars esan. "Bidh,"
ars esan, "beag an asgaidh agad dheth."
Chaidh e dhachaidh leatha co-dhiubh, agus bha
mhàthair a staigh cuide ris. Agus dh'iarr e oirre
sùil a chumail oirre gus an gabhadh e bhiadh.
Ach ge b' e dè thàinig ceàrr fhuair ise teicheadh
às. Agus nuair a dh'ionndrainn esan i
thill ise air ais agus dh'fhalbh esan as a
deaghaidh, agus fhuair e i fo chraobhan
a's a robh ùbhlan a' fàs.
"Carson," ars esan, "a theich thu?" ars esan.
"Well, 's e chunna mi a' chraobh ubhal a bha seo," ars ise,
"nuair a bha snin a' dol seachad 's mhiannaich
mi iad."
"Well, ma tha," ars esan, "cum thusa," ars esan,


"do sgùird."
Agus dh'fhalbh e 's bhuail e an claidheamh
air a ... air na h-ùbhlan agus leag e sìos chon ...
chon an làir iad. 'S chum ise a sgùird a
mach 's esan dol a lìonadh an sgùird aice le ùbhlan
's leig e às an claidheamh.
'S nuair leig esan às an claidheamh fhuair
ise greim air a' chlaidheamh agus spàrr i
dheth an ceann. Agus bha i nuair sin air
na dhà-dheug a robairean air crìoch a chur
orra.
DAM O well, tha sin math. 'S cò aige a bha i sin
a nist? Cò aige a chuala sibh i?
DML Well, 's ann aig aig Eoghan Beag ud a
chuala mise - am maighstir-sgoile, Ewen
MacDonald.
DAM O seadh.


