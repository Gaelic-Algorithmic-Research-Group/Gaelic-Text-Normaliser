Informant : Angus MᶜLellan, Frobost.
Collector : D.A. MacDonald. SA 1964/42 A1.
Dithis bhodach as an Iochdar a ghoid bó air Mac 'ic Ailein.
'S e dithis chroitearan a bha seo a's an Iochdar
shìos. 'S ann ri linn Mhic 'ic Ailein a bh' ann.
Agus cha robh cairtean aig daoine bochda a seo an
uair sin ann. Cha bhiodh aca ach eich chliabh
bha
a' feamanadh. Agus bha an dithis nàbaidhean a ˩˧ seo
bha iad a' feamanadh an latha a bh' ann a sheo 's ...
shìos aig a' chladach, agus bha gille a fear aca
's bhiodh na gillean a' cruinneachadh an todhair
'na thorran far am biodh e furasda dhaibh na
saic a lìonadh. Bhiodh na bodaich a' falbh leis
na h-eich.
Ach an triob a bha seo 's ann a thòisich fear
dhe na gillean a' tarruing an each aige fhéin
a staigh a's an todhar a bha am fear eile 'dèanamh
torran air. Chaidh na gillean far a chéile. 'S ann
a rug iad air a chéile 'dol a shabaid.
Thionndaidh an athair riutha 's thuirt e,
"Leigibh as a chéile, a dhà thrusdair," ars esan.
"Chan fhacas ur h-athraichean riamh air amhaichean
aig a chéile. Bidh todhar ann agus gun sgeul


air a h-aon againne. Cha b' e sin bu chòir dhuibh
a dhèanamh. Bu chòir dhuibh falbh agus as
cuid Nollaig fhaighinn dhuinne."
'S ann faisg air àm na Nollaig a bh' ann.
"'S iomadh Nollaig a fhuair sinne dhuibh-péin 's
dh'fhaodadh sibh-péin nist Nollaig mhath fhaighinn
dhuinne."
"Cà faigh sinne Nollaig dhuibh?" ars an gille
's e 'tionndadh.
"Gheibh," ars esan, "Tha crodh aig Mac 'ic Ailein
ann an Rosal ann am Beinn-na-Fadhla," ars esan,
"agus bidh an tràigh gu math freagarrach. Agus
cha chuir sinn suas ach an triob-sa. Agus
théid sibh a null agus gheibh sibh mart ann,
agus nuair a thig sibh leatha gabhaidh sibh
dhan rudha ann a sheo, Rudha na h-Airde,
agus théid fear agaibh chon an taighe. Thig
sinn a nuas agus marbhaidh sinn ann a sheo i."
'S ann mar seo a bha. Dh'fhalbh na bodaich
dhachaidh 's na gillean, 's nuair a ghabh
iad am biadh dh'fhalbh na gillean gu ruige
Beinn-na-Fadhla a ghoid na bà.


Thànaig iad 's a' bhó aca, 's thug iad dhan
rudha i 's chaidh fear aca chon an taighe,
's chaidh na bodaich sìos. a Mharbh iad a' bhó
a's an rudha. Dh'fheann iad i 's ...
"Well," ars am bodach, ars esan, "tha e 'tighinn
faisg air an latha," ars esan, "agus cha toir
sinn dhachaidh a nochd i," ars esan, "ach
cuiridh sinn am falach ann a sheo i, agus
théid sinn a chadal a nochd mar a b' àbhaist
aig an aon àm, air eagal gun cuir iad
umhail sa' bith oirnn, muinntir a' bhaile.
Agus a' cheud fhear a dhùisgeas agaibh
bheir e brath dhan fhear eile, agus bheir
sinn dhachaidh an ath oidhche i."
'S ann mar seo a bha. Dh'fhalbh na
bodaich. Dh'fhàg iad a' bhó ann a shin.
Ach 's a' mhaduinn dhùisg fear dhiubh
's chaidh e null gu taigh a nàbuidh,
's bha am fear sin gun éirigh. Dh'eubh
'nad dhùisg
e dha. "Bheil thu 'dùsgadh an, fhir tha
staigh?" ars esan. "Eirich. Tha an t-àm


agad éirigh. Tha e tighinn faisg air an latha."
"Dé an duine thusa," ars esan, "ag éigheach mun
àm seo a dh'oidhche aig taigh. Clìor air
falbh," ars esan, "neo cuiridh mi bucaid uisge
mu d' chlaigionn."
"Hod, hod!" ars am bodach 's e 'tionndadh
ris a' ghille, "ghoid e bhó," ars esan.
"Ach fuirich thusa," ars esan. "Cha leig e dhachaidh
fhathast i," ars esan. "Théid sinn sìos feuch
a faic sinn bheil i far na dh'fhàg sinn i."
Chaidh e sìos dhan rudha 's cha robh sgeul
air a' bhoin. Thòisich iad air siubhal 's
fhuair iad i air a' cur am falach ann an
taobh eile dhan rudha. Thug ad dhachaidh
a' bhó leis na h-eich 's shaill e i, 's
an ath oidhch a sin, a's a' mhaduinn, thànaig
am fear eile a' ghoid a' bhó chon an taighe
aig an fhear eile.
"Bheil thu 'nad dhùisg?" ars e ris an
fhear bha staigh, ars esan." 'S fheàrr dhut éirigh.


Thànaig an cadal ormsa raoir," ars esan,
"agus bha an latha ann mun do dhùisg mi,"
ars esan. "Tha an t-àm agadsa éirigh," ars esan.
"Gu dé an duine thusa," ars esan, "ag éigheach
mun àm seo dh'oidhche! Clìor air falbh," as
esan, "neo cuiridh mi bucaid uisge mu d'
cheann."
"Hod, hod!" thuirt am fear a bh' ann. "Tha i
staigh aige," ars esan. "Faodaidh sinn tilleadh
dhachaidh."
Cha robh aige ach tilleadh dhachaidh, 's bha
na bodaich spite aca dha chéile 's aig na
gillean air sàilleabh na bà. Cha robh
sìon aig an fhear eile.
Bha iad a seo latha a's a' chladach a feamanadh
ann a thilg
's chaidh iad far a chéile. 'S chaidh ˩˧ am fear
a ghoid a' bhó air an fhear eile gun do ghoid
e am mart air Mac 'ic Ailein, gun a dh'ith
e i 's ... Sgaoil an naidheachd gus an
tànaig i gu cluasan Mhic 'ic Ailein fhéin mu
dheireadh.
Chuir Mac 'ic Ailein fios air na bodaich.


Dh'fhoighneachd e dhiubh an iad a ghoid
a' bhó. "Sinn," ars esan, "a' ghoid a' bhó
ceart gu leòr," ars esan, "agus dh'fhàg sinn
ars esan,
a's a' rudha i, ˩˧ "gus an toireamaid dhachaidh
i," ars esan, "an ath oidhche," ars esan. "Agus
ghoid esan i," ars esan, "agus chuir e ann
am falach i," ars esan, "agus fhuair mise i,"
ars esan, "agus thug mi leam i," ars esan, "agus
rinn mi feum dhi," ars esan, "ach pàidhidh mi
dhuibh-se i," ars esan.
"Rinn thu glé mhath," arsa Mac 'ic Ailein, "o
nach do sheas e ri companas. Robh i math?"
"Cha robh i dona idir," ars am bodach.
"Dé b' fhiach i?" arsa Mac 'ic Ailein.
"O b' fhiach i deich air fhichead," ars esan.
"Bha deagh fheòil oirre," ars esan.
"O ma tha, ceart gu leòr," ars Mac 'ic Ailein.
"Fàgaidh sinn dìreach mar sin fhéin i."
Agus sin mar a dh'éirich dha na bodaich
a ghoid chaidh a ghoid na bà.
DAM Aye, aye. Well, 's e naidheachd mhath tha sin.


'S có aige a chuala sibh i seo, Aonghais?
AMᶜL O Dhia, 's fhada o chuala mi i. Chuala
aig m' athair. 'S ann aige a chuala mi an
toiseach i.
DAM O tha i math cuideachd,
AMᶜL 'S ann.
DAM Tha.


