SA 1966/89 A8
Mi-fhìn 's mi-fhìn cf. AT1137
Tha.
Thànaig e staigh far a robh i 's i 'dèanamh
brochan. 'S dh'fhoighneachd e dhan bhoireannach,
"Có b' ainm ort?" ars esan.
"Mi-fhìn 's mi-fhìn," ars ise.
Agus bha i 'cur mun cuairt ... Bha esan 's
crioslach air is e 'ga chuir fhéin ris an teine,
'ga sgaoileadh fhéin.
"Mun tig na fir tha muigh dhachaidh," ars esan,
"togaidh mise s
"Togaidh, a ghràidhein, theireadh ise.
Ach thànaig i seo mun cuairt agus rug i air
a' phoit agus chuir i dìreach mar siod car dheth
mun ghobhal aige. Agus dh'fhalbh e 's e rànaich.
Agus chaidh an loch air chrith agus thànaig
am preasan eile mach, agus thuirt e.
"Có rinn sin ort?" ars esan. "Có rinn sin ort?"
"Mi-fhìn 's mi-fhìn," ars esan.
"O nam b' e duine eile gun dèan agus mise 'ga
dhìoghladh," ars esan.
? Agus nach robh nist am pàisde aice fhéin roimpe
a's a' chreathaill nuair a thànaig am boireannach dhachaid
MC Bha. Bha, am pàisde aice fhéin a's a' chreathaill


O Mhoire mhàthair. Agus tha gu leòr naomh cuideachd
am pàisde. Cha robh dad ceàrr air. O bha
iad a' toirt bhuatha nam pàisdean ceart gu ... As
's iomadh rud damainte bh' ann.
DAM 'S iomadh. 'S iomadh.
MC Agus 's e rud damainte bh' ann cuideachd.
DAM Agus bha iad a' ràdh gu eagal aig na
sìdhichean roimhn an iarann cuideachd, nach robh
MC O chan eil fhiosam
? Bha an t-iarann beannaichte, ...
MC O chan eil fhiosam.


