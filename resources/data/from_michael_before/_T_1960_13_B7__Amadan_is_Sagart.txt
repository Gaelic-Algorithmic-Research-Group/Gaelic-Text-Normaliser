Informant : Ailean Currie, South Uist.
Collector : Calum I MacLean
SA 1960/13 B7
AT 922
Amadan is sagart.
CIM Bha sibh ag ràdh gur an naidheachd a bha seo, bha sibh
'g ràdh gur e shìos a's an Eilean Dubh a thachair.
Al. Bha.
CIM 'S gur e uachdaran a bha 's an Eilean Dubh.
Al. Seadh. Agus cha robh e 'creidsinn ann a ...
a's an diadhalachd co-dhiubh. Cha robh an sagart ...
Chuir e nuair sin brath air an t-sagart a bh' ann a sheo
Agus cha robh fios aig an t-sagart dé an turas a
bh' aige ris. Ach nuair a rànaig e i
"Tha do sheòrsa-sa," ars esan, "a' gabhail orra fhéin a
bhith fuathasach glic agus nas fheàrr a's a h-uile
dòigh na mo sheòrsa. Ach tha mi," ars esan, "airson
trì ceistean a chur ort," ars esan. "Mur a freagair
thu iad," ars esan, "o chionn trì latha bidh ... caillidh
tu do cheann."
Cha robh ach dh'fhalbh an sagart dhachaidh, e
gu math muladach, agus cha robh guth aige shìos
no suas. Bha e balbh, 'dol fo smaointinn.
Bha 'bhràthair, 's e amadan a bh' ann, amadan
an duine ghlic e. Agus dh'fhoighneachd an t-
amadan dha gu dé bha ceàrr air, gu robh e 'cur
uibhreachd air a seo o chionn dà latha no trì
"A cha mhór is fheàirrde dhomhsa sin innse dha


d' leithid-sa," ars esan.
"O chan eil fhiosam," ars an t-amadan. "'S minig a
bha comhairle an rìgh ann an ceann na h-oinigh. Innseac
sibhse dhomh dé tha 'cur dragh air (sic)."
Dh'innis an sagart dhan amadan an uair sin gu
feumadh e dhol chon a' phrionnsa - 'S e prionnsa
bha an gobha 'g ràdh a bh' ann co-dhiubh -
air a leithid seo a latha agus trì cheistean a
fhreagairt.
"'N dà," ars an t-amadan ris, "ma bheir sibhse
dhomhsa an t-aodach a th' oirbh ann a shineach
théid mise ann, agus mur a ... ma dh'fhairlichea
ceistean
˩˧ orm 's mi call gu math as lugha na sibhse dhol a
chur 'ur ... a chall ur beatha."
Seo mar a bha. Fhuair e aodach an t-sagairt
an làrna-mhàireach agus dh'fhalbh e. Rànaig e
an t-uachdaran. Chuir an t-uachdaran fàilte air
ann a shin, 's "O rinn thu glé mhath tighinn,"
ars esan.
Agus thòisich an uair sin ... "Thig a staigh ann a
seo dhan t-seòmar, 's feuch am freagair thu n
ceistean. Chaidh iad a staigh, agus 's e 'cheud
cheist a chuir e air, dh'fhoighneachd e cà rob
meadhon an t-saoghail.
Dh'fhalbh an t-amadan agus dh'éirich e agus
bhuail e ... stob e 'bhata ann an oisinn an t-
seòmar thall mar siod.
"Siod agad," ars esan, "meadhon an t-saoghail


"Dé," ars esan, "an dearbhadh bheir thu dhomhsa
gur e meadhon an t-saoghail tha sin?"
"Well, tomhais," ars esan, "an ear 's an iar, a
tuath 's a deas," ars esan. "Ma gheibh thu òirleach
ceàrr mise," ars esan, "fuiligidh mi
"A's fhasa dhomhsa," ars an t-uachdaran, "fhàgail
ann a shin fhéin na dhol a thomhas sin."
Agus dh'fhoighneachd e nuair sin dha gu dé
's t-fhiach mi dhan t-saoghal."
"Tha mi 'smaoineachadh," ars esan, "gur e dìreach
naoi puinnd fhichead."
"Dé an dearbh ... Dé mar tha thu 'dèanamh
a mach sin?"
"Well, reiceadh an Slànaighear," ars esan, "air
deich puinnd fhichead airgid. Tha mi 'smaointeach
gum b' fhiach e bonn a bharrachd ortsa co-
dhiubh."
"O sinn thu an gnothach orm ann a sin," ars esan.
"Dé nist air a bheil mi 'smaointinn an dràsda?"
"Innsidh mi sin cuideachd," ars esan. "Tha thu
'smaointinn gur a Maighstir Iain a th' agad, an
sagart, unnamsa. Ach 's ann a th' agad an
t-amadan, a bhràthair."
"'N dà, gu dearbh," ars an t-uachdaran, "'s ann
tha an t-amadan ann mise."


Fhuair an t-amadan ... Dh'fhalbh an t-amadan
dhachaidh. Bha an sagart gu math toilichte
nuair a rànaig e. Fhuair e cead ... Thuirt
e nach cuireadh e dragh air sagart no air
ministear gu bràth ach siod.
CIM Bha sibh 'g ràdh gur ann aig gobha bha seo,
gobha no gobha bha seo fhéin a bha e.
AC 'Se. Gobha, athair a' ghille tha nuas an ...
'S ann aige a chuala mise e. Tha mi cinnteach
g' eil i aig Dòmhnall nas fheàrr na siod.
CIM 'Se .. an gobha bha seo, tha an gobha fhéin marbh
AC O tha.
CIM Bha e math air na sgeulachdan.
AC Bha e glan. Bha. Bha móran naidheachdan
aig a' ghobha.
a trod daonnan.
C Seadh. 'S bhiodh sibh a' dol ˩˧ ... Tha fhios gum biodh
e.
AC Bhiomaid a' dol dhan cheàrdaich. 'S ann aige a
bhiomaid a' goibhneachd an uair ud, shuas
ann an Gearraidh-sheilidhe ann a shiod. Far a
bheil na tobhtaichean, chì sibh dà thobhta ann.
CIM Seadh dìreach. Dìreach. Agus bhiodh iad a' cruinneachadh
a staigh a sin.
AC O bhiodh móran a's a' cheàrdaich nuair a bhiomaid
ag obair.
CIM Gu h-àraid nuair a bhiodh e 'g obair bhiodh e ...
AC O 'sann a's a' cheàrdaich a bhiodh a' bheag dhe na naidheachdan
'S ann. O bha e math, math.
CIM Dé an fhine a bh' aige?
AC MacLeod. Neil MacLeod.


