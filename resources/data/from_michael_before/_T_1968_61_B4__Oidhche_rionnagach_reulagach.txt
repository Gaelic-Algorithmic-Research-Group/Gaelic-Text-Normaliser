Informant : A.J. MacPhail, Locheport.
SA 1968/61 B4.
Collector : A.J. MacDonald
AT 1505
"Oidhche rionnagach, reulagach."
Cha robh ann ... Bhàsaich athair 's cha robh
staigh ach e fhéin 's a mhàthair. 'S bha
an obair glé throm air, agus 's ann a
thuirt e ri mhàthair a' latha bha seo gu robh
e dol a phòsadh.
Agus fhuair e boireannach tha e colach, 's
phòs iad. 'S bha mhàthair a-staigh còmhla
ris. ˩˧ Toiseach a' gheamhraidh fhuair e mart,
agus mharbh iad i airson a bhith aca a's
a' gheamhradh, fad a' gheamhraidh.
Tha e colach leam ... Tha e colach gu
bheil àite, bad a's a' mhart ris a can
iad a' daoch, 's tha e cianail fhéin ruighinn,
eagallach ruighinn 's nach gabh e mòran
feum a dhèanamh dheth.
Ach co-dhiù shailleadh a' bhò, 's bhathar
'ga gabhail 's bhathar 'ga h-ùis.
Ach co-dhiù, bha chailleach bhochd a'
faighinn a biadh cuide riutha aig a'
bhòrd, 's cha robh i leigeil dad oirre.
Ach an oidhche bha seoach dh'fhalbh i
agus chaidh i mach às a' taigh. Agus
nuair a thill i staigh dh'fhoighneachd
a' gille dhìth, a' gille aice fhèin,


"Dé," ars ise ... "Dé," ars esan, "an oidhche a
th' ann?"
"Tha," ars ise, "oidhche rionnagach, reulagach,
gun ghaoith, gun tuireadh, gun uisge."
fhèin
"O well," ars esan, "nach neònach ˩˧ an oidhche
a th' ann!"
"'S neònaiche na sin," ars ise, "a' bhò
iomalach
mhòr a bha 'na h-iomalaoghach."
Well, Cha d'fhuair a' chailleach sìon riamh
tuilleadh nach fheumadh a' gille fhaicinn
air a' bhòrd.
Sin a' dòigh a ghabh i air innse dha.


