Informant : Agus MacLellan, Frobost, South Uist.
AT 953
Collector : Calum I. MacLean.
SA 1960/9 B3.
Righ Eireann
'S e rìgh bh' air Eirinn a bha seo, agus phòs e.
'S cha robh e ro fhada pòsda nuair a bhàsaich a'
bhean air, 's dh'fhàg i aona phàisde gille.
Well, bha an rìgh ann am beachd nach pòsadh e
tuilleadh. Bha eagal air nach ... ged a gheibheadh e té ile
nach biodh i gu math dhan ghille.
Ach cha robh a's an rìgh ach duine òg, agus 's
ann a smaointich e seo gu rachadh e dh'iarraidh
nighean Rìgh na Spàinne, agus nach gabhadh e ris
gu robh e pòsda reimhe idir, agus gu cuireadh e
an gille ann an grianan àrd an aona chraoibh,
far a faiceadh a chuile duine agus far nach faiceadh
duine e.
Agus 's e seo a rinn e. Chaidh e gu ruige an
Spàinn agus phòs e nighean Rìgh na Spàinne, agus
thànaig e fhéin 's i fhéin gu ruige Eireann.
Agus bha dithis mhac aige bhuaithe sin. Nuair
Bhiodh an rìgh a' falbh dhan bheinn a shealgaireachd
a chuile latha.
Ach bha e seo latha air falbh agus có thànaig
ach, far a robh 'bhànrinn, ach bana bhuisreach.
Té ris an canadh iad an Eachlair Ùrlair. Agus
bha 'bhànrinn agus i 'dèanamh deiseil air choinneamh
an rìgh.


"Tha thusa, òinseach bhochd," ars ise, "deasalachadh
air choinneamh a ... air choinneamh an fhir sin,"
ars ise. "Tha thu 'smaointinn," ars ise, gur e do chuid
na rìoghachd -
cloinne fhéin e bhios a' riaghladh ˩˧ sa fhathast, ach
's fhada mun iad," ars ise. "Tha oighre aige fhéin as dlighiche
oirre na do chuid mac-sa. Tha thusa smaointinn," ars
ise, "nach robh an rìgh pòsda reimhe," ars ise, "ach 's e
bha, agus tha gille aige ann an grianan àrd an aona
chraoibh, far a faic e chuile duine 's far nach fhaic
duine e. Agus toiseach agus deireadh
na seilge aige, agus cha bhi agadsa, a chreutair,
ach a' chuid as dona.
Thuit an còmhdach rìoghail bharr a cinn leis an
tàmailt.
"Ach ma phàidheas tusa mise gu math," ars ise, "nì
mise plàn dhut air nach cur e dragh gu bràth ort."
ars ise.
"'N dà, 's mise nì sin," ˩˧ "Gu dé bhios tu 'g iarraidh orm?"
"Bidh," ars ise, "na lìonas mo dhà chluais de chlòimh."
"Dé uiread 's a bhios a sin?" ars a' bhàn-rinn.
"A chóigeamh cuid 's a chuireas Eirinn dhith," ars ise.
"'N dà gheibh thu sin, ma tha," ars ise.
"O ma tha, nuair a bhios an rìgh gu tighinn theirig thusa
dhan leabaidh, agus leig ort gu bheil laighe bàis ort,
agus cuiridh tu balgam de dh'fhìon dearg 'nad bheul,
agus nuair a théid an rìgh g' ad fhoighneachd cuiridh
tu mach e, agus canaidh tu g' eil thu 'cur a mach fuil
do chridhe, gun a bhris do dhridhe nuair a fhuair


thu mach gu robh e fhéin a' cumail a mhic am falach ort
a's an ùine o thàna tu seo, nuair a bha e 'smaointinn
nach dèanadh tusa gnìomh màthar ris cho math 's a
dhèanadh tu ri d' chuid cloinne fhéin. Agus théid
an rìgh an uair sin a dh'iarraidh a' ghille agus
bheir e dhachaidh e. Agus nuair a bheir e dhachaidh
e bidh e furasda gu leòr dhutsa. Cha bhi agad ach a
chur fo gheasaibh agus a chur a dh'iarraidh na
fàlairidh a th' aig Rìgh na Gréige, agus sin rud nach
fhaigh e gu bràth."
'S ann mar seo a bha. Nuair a bha an rìgh gu
tighinn thug a' bhànrinn an leaba oirre, agus nuair
a thànaig an rìgh bha 'bhànrinn gus 'ith deiseil. Agus
chaidh an rìgh suas g' a foighneachd. Nuair a chrom
an rìgh g' a foighneachd chuir ise mach am boram
ud air a beul.
"O seachain mi seachain mi," ars ise, "a dhroch dhuine
a bhris mo chridhe agus a dh'fhoghain dhomh."
"O gu dé rinn mise ceàrr?" ars an rìgh.
"Dé nach do rinn thu ceàrr," ars ise, "nuair a bha thu
'cumail do mhic am falach ormsa a's an ùine o thàna
mi seo," ars ise, "nuair a bha thu 'smaointinn nach
dèanainn-sa gnìomh màthar ris cho math 's a dhèanainn
ri mo chuid cloinne fhìn."
"Hod! ma 's e sin a th' ann," ars an rìgh, "bheir mise
dhachaidh an gille."
"Fhalbh, ma tha, a's a' mhionaid. Cha chuir mi cas air an


talamh gu siorruidh gus am faic mi staigh e," ars ise
Dh'fhalbh an rìgh a dh'iarraidh a' ghille, 's thug e
dhachaidh e. Dh'éirich ise, 's 's i bha toilichte, 's
chuireadh 'na shuidhe aig a' bhòrd e eadar i fhéin 's an
rìgh. Chuir i a dithis chloinne fhéin air an taobh
eile.
Làrna-mhàireach chuir i fear dhe cuid cloinne fhéin
eadar i fhéin 's an rìgh, 's chuir i esan air an
taobh eile dhith. Làrna-nearar chur i duine air
gach taobh dhith dhe cuid cloinne fhéin, agus chuir i
esan gu ceann eile a' bhùird.
Cha robh an gille a' gabhail sìon. Cha robh e ach ˩˧ fo
a' dol
smaointinn gu dé bu sgeul don ghnothach a bh' ann
nuair a bhathar 'ga shiobhtadh a chuile latha.
Dh'fhoighneachd 'athair dheth a robh e 'dol a ghabhail a
bhidhe idir.
"'N dà, chan eil," ars esan. "Cha ghabh mi biadh no deoch
gus a faigh mi mach," ars esan, "dé is sgeul don ghnothach
a th' ann. A' cheud oidhche a thàna mi seo," ars esan,
"chan fhaighte àite dhomh ach eadar m' athair 's mo
mhuime," ars esan. "Agus bha mi làrna-mhàireach," ars esan,
"aig taobh mo mhuime," ars esan. "Tha mi 'n diugh air mo
chur chon an doruis," ars esan.
"'N dà, tha," ars ise, "'s théid thu nas fhaide na 'n dorus.
"Agus tha mise 'cur mar chrosaibh agus mar gheasaibh
ars ise,
ort," ˩˧ "agus mar naoi buairichean mnatha sìdhe siùbhla
seachrain, gach laochan beag is miotaiche 's mi-
threòraiche na thu fhéin, a thoirt do chinn 's do
chluasan 's do chaithe-beatha dhìot, mur a tig thu


thugamsa leis an fhàlaire a th' aig Rìgh na Gréige
mun tig bliadhna o'n diugh."
"O tog dhiom do gheasaibh," ars esan, "a dhroch
bhoirionnaich."
"'N dà, cha tog," ars ise.
"'N dà, tha mise 'cur mar chrosaibh agus mar gheasaibh
ortsa," ars esan, "thusa a bhith 'nad sheasamh air
a' bhinneig as àirde air taigh m' athar sa gus an tig
mise leatha, ma tha."
Dh'éirich an gille mach, agus ghabh e air falbh.
Cha robh e fada air falbh nuair a chuala e eubh
as a dheaghaidh agus sheall e agus bha dhithis
bhràithrean a' tighinn as a dheaghaidh.
"O tillibh, tillibh," ars esan, "a chlann na droch
mhàthar," ars esan. "Cha dioc dhomh fhìn a bhith
mi
falbh gun sibhse falbh," ars esan.
Cha tilleadh. "Bidh sinne far a bi thu fhéin."
Chum iad air aghaidh gus a rànaig iad a' Ghréig.
'S nuair a rànaig iad a' Ghréig cha robh iad ach
aineolach. Cha robh iad ach a' foighneachd air son
taigh an rìgh. Ach thachair a seo duine mór ruadh
riutha air an rathad, agus bhruidhinn e riutha.
Dh'fhoighneachd e có as a thànaig iad.
Dh'innis am fear bu shine gun tànaig iad á Eirinn,
gur e triùir bhràithrean a bh' unnta.
"Tha sibh colach ris a sin," ars esan.
"'N dà, tha mi cinnteach nach ann gun ghnothach a
thàna sibh a seo," ars esan.


'N dà, chan ann," ars esan. "Tha sinn 'dol a dh'iarraidh na
fàlairidh a th' aig Rìgh na Gréige."
"Ho-ho! Ma tha, tha sibh fada gu leòr air aghaidh. Mise,"
ars esan,
ars esan, "an Gadaiche Gréigeach," ˩˧ "agus tha mi 'smaointinn
gun robh mi 'nam mhèirleach cho math ri h-aon agaibhse,
agus sin rud a dh'fhairtlich riamh orm agus a dh'
fhairlidheas oirbhse."
ars esan,
"O ma tha," ars esan, "tha mise fo gheasaibh," ˩˧ "aig mo mhuime
gu feum mi a faighinn air neo am bàs."
"'N dà, 'ille bhochd," ars esan, "'s e am bàs bhios agad,"
ars esan, "'s mur a h-e chan e 'n fhàlairidh," ars esan.
"Ach on tha an gnothach cho cruaidh sin oirbh," ars esan,
"'S ann is fheàrr dhuibh mi fhìn a leantail a-nochd," ars
esan, "agus gun fhios gu dé am plàn a dh'fhaodamaid
a dhèanamh bho mhaduinn. Agus feuchaidh mi fhìn
còmhla riubh."
'S ann mar seo a bha. Dh'fhalbh iad còmhla ris a'
Ghadaiche Ghréigeach.
"'N dà," ars an Gadaiche Gréigeach, "tha ceathrar," ars esan,
"a' tarruing sìol," ars esan, "chon na fàlairidh sin a
chuile latha," ars esan, "agus seo an rathad aca. Agus
bidh iad a' leigeil an analach air a' chnoc ud shuas,
agus lathaichean nì iad treis chadail ann. Agus nan
caidleadh iad a-màireach," ars esan, "agus gu
faigheamaid," ars esan, "dha na pocanan aca agus
roinn dhen t-sìol a leigeil as, agus gu faigheamaid
dhan stàbull mar sin," ars esan, "dhèanamaid siobht
air chor-eigin air an fhàlairidh. Agus mar a faigh


sinn ann mar sin," ars esan, "chan eil dòigh eile air
faighinn ann. Tha geàrd air a dh'oidhche 's de latha."
Dh'fhalbh iad a's a' mhaduinn a làrna-mhàireach.
Bha iad a' coimhead 's chunnaic iad a seo muinntir
an t-sìl a' tighinn 's na pocanan aca, 's leig iad as
iad. Chaidh iad fhéin gu dubhar 's thuit iad 'nan
cadal.
"Thugainnibh a nist," ars an Gadaiche Gréigeach
Dh'fhalbh iad, agus leigeadh roinn dhen t-sìol as
na pocanan, agus chuir e triùir chlann an rìgh
fear a's gach pòca, agus chaidh e fhéin dhan
cheathramh fear'
Nuair a dhùisg na fir chuir iad na pocanan air
am muin. Am fear a bha 'tarruing a' Ghadaiche Ghréigich bha
e 'tuiteam air an deireadh.
"A Dhia," ars esan, "cho trom 's tha mise 'faighinn a'
phoca seo dràsda seach mar a bha e reimhe," ars esan
"'N dà," ars am fear eile, "tha mi fhèin 'ga fhaighinn nas
truime an dràsda cuideachd."
"O chan eil a sin," arsa fear dhiubh, "far an tug a' ghrian
as lùths asainn," ars esan. "Chaidil sinn ro fhada an
diugh," ars esan.
Bha iad a' cumail air aghaidh, 's nuair a rànaig
iad an stàbull 's a chaidh a staigh 's a dh'fhuasgladh
na pocanan 'dol g' an dòrtadh a's a chiste-shìl,
gum b' e cheud rud a nochd a mach ceann mór,
ruadh a' Ghadaiche Ghréigich.


Leigeadh an eubh ris a' gheàrd. A staigh a bha
an geàrd. Dh'fhuasgladh na pocanan eile, 's bha
mèirleach a's a chuile poca. Cha robh ach cheangladh
le ròpa iad on dà shàil gu do rànaig e an dà
?
ghualainn aca, fhad 's a dh'fhanadh fàl orra, 's
chàireadh ann am prìosan iad gus an rachadh an
losgadh.
Agus chuir an rìgh fios chon a chuile duine a b' uaisle
bha 'san rìoghachd iad a chruinneachadh chon a' chaisteil,
iad 'dol a dhèanamh banais mhór aig bàs a' Ghadaiche
Ghréigich, nach do dh'fhàg sìon riamh aig duine a b'
fhiach duine a ràdh ris a's an rìoghachd gun ghoid.
Chruinnich móran sluaigh chon a' chaisteil agus thòisich
cruinneachadh air a chuile sìon a b' fheàrr a dhèanadh
teine. Rinneadh tòrr mór a muigh air beulaibh a'
chaisteil.
Bha an t-òl 's an ceòl 's an dannsa 'dol air aghaidh
a staigh gu robh an Gadaiche Gréigeach an greim. Agus
's ann a
cho fìor thoilichte 's a bha iad ˩˧ dh'fheumadh iad an toir
a staigh agus an toireadh iad treis air an riasladh.
leotha an cur
'S e an toileachadh a b' fheàrr ˩˧ na chur a's an teine.
Thugadh a staigh iad. Bha iad 'nan sìneadh air an
ùrlar, fear a bheireadh treis air a tharruing air a
ghruaig 's fear eile 'ga tharruing air fheusaig, 's
fear eile a bhuaileadh smugaid air, 's fear eile a
bhuaileadh breab air. Cha robh an Gadaiche Gréigeach
bochd ach an.
"O Ghadaiche Ghréigich," ars an rìgh, "tha mi cinnteach


gur iomadh éiginn a's a robh thu, ach cha robh thu air
éiginn riamh mar tha thu nochd."
"'N dà, 's iomadh," ars an Gadaiche Gréigeach, "agus bha mi
ann an éiginn nas motha na tha mi agadsa fhathast
agus fhuair mi as."
"Bheil thu 'smaointinn gu faigh thu á seo?" ars esan.
"O chan eil mise 'g ràdh sin idir," ars an Gadaiche.
"Siuthad, ma tha, innis an éiginn nas motha na seo a's a
robh thu," ars esan.
"'N dà, chan airidh thu air a h-innse dhut," ars an
Gadaiche. "Ach innsidh mi dhut air chùmhnantan i."
"'S dé na cumhnantan tha thu 'g iarraidh?"
a th'
"Tha am mac as sine ˩˧ aig Rìgh Eireann fhuasgladh agus
Agus
a' leigeil dhan chuideachd. ˩˧ Cha b' ann fo smugaidean
no fo bhreaban fhear-gràisg na Gréige a b' àbhaist
dha bhith."
"Cà bheil e?" ars an rìgh.
"Tha e ann a sheo ri mo thaobhsa," ars an Gadaiche
Gréigeach.
Dh'fhuasgladh am fear bu shine a chlann an rìgh.
ars esan,
"Siuthad a nist," ˩˧ "Innis dhomh an éiginn nas motha na seo
a's a robh thu."
"'N dà, bha mise air falbh oidhche a siod," ars esan, "mi
fhìn agus dà reug eile," ars esan, "'s a' bheinn-sheilg,"
ars esan
ars esan .. "Agus gu dé thànaig oirnn," ˩˧ "ach stoirm-
shneachd," ars esan. "Bha sinn a' dol iomrall,"
ars esan. "Agus fear a chanadh," ars esan, "'s e siod
an rathad' agus fear eile a chanadh 'chan e ach


's e seo an rathad.' Agus mu dheireadh," ars esan,
"bha chuile duine a' gabhail rathad dha fhéin, agus cha
robh agamsa ach mi fhìn," ars esan.
"Bha mi 'faighinn miorbhuil," ars esan, "a's an t-
sneachd," ars esan, "ach fhuair mi seo rathad mór.
Agus nuair a fhuair mi 'n rathad, bha mi 's ràdh rium
fhìn gu toireadh an rathad gu taigh air chor-eigin mi,'
ars esan. "Agus dé thachair rium air an rathad,"
ars esan, "ach duine mór agus bascaid air a ghualainn
ars esan, "agus chuir e ioghnadh orm," ars esan, "gu
tigeadh duine sam bith a mach," ars esan, "aig am
biodh dachaidh a leithid a dh'uair," ars esan.
"Agus dh'fhoighneachd e dhiom," ars esan, "cà robh mi
'dol mar seo. 'S thuirt mi ris nach robh fiosam, gu robh
mi air a dhol iomrall."
"'N dà, 's fheàrr dhut mise a leantail, ma tha," ars esan.
"Cha do rinn mise ach tighinn a mach a dh'iarraidh
bascaid ghuail," ars esan, "agus thugainn còmhla rium
agus lìonaidh tu 'bhascaid dhomh," ars esan, "agus bheir
mi fhìn cuid na h-oidhche nochd dhut."
"Thill mi còmhla ris," ars esan, "agus rànaig e toll
dubh a bha 'dol sìos fo'n talamh a sin," ars esan,
'agus thuirt e rium gur h-ann shìos a siod a bha an
gual aige, agus mise dhol dhan bhascaid agus gu
lower-eadh e sìos mi, agus mi lìonadh na bascaid
dha," ars esan. "Nuair a bheireadh e suas a' bhaicaid
ghuail leigeadh e sìos a rithist i agus gu toireadh
e suas mi fhìn.


'S e seo a rinn mi," ars esan. "Chaidh mise dhan
bhascaid," ars esan, "agus leig e sìos mi," ars esan,
"chan eil fhios dé an doimhneachd," ars esan. "Agus nuair
a chaidh mi sìos," ars esan, "bha grunnd dhaoine shìos
romham," ars esan. "Agus thòisich feadhainn dhiubh air
rànaich," ars esan, "agus thòisich feadhainn ˩˧ dhiubh
eile
air gàireachdraich," ars esan. "Agus dh'fhoighneachd mi
dhiubh," ars esan, "gu dé bha 'toir orra bhith rànaich.
agus thuirt iad gu robh an t-eagal a ghabh iad romham
fhìn, gur ann 'dol g' am marbhadh a bha mi."
Agus thionndaidh mi ri càch," ars esan, "agus dh'
fhoighneachd mi dhiubh gu dé thug dhaibh tòiseachadh
air gàireachdraich.
"'N dà, thug," ars iadsan, "nuair a chunna sinn an colas
tapaidh a bh' ort fhéin tighinn a nuas. Bha sinn a'
smaointinn ma bha t-seans againn air faighinn á seo
gu siorraidh gur e tusa a bheireadh ás sinn.
"'S dé mar a thàna sibh a seo?"
"O cha tànaig ach mar a thàna tu fhéin, a lìonadh
bascaid ghuail."
"'N dà, 's e an rud a nì sibh, ma tha, théid mise
dhan bhascaid far a robh mi reimhe, agus cuiribh air
mo mhuin de ghual na dh'fhalaicheas gu math mi.
Agus nuair a bheir e suas a' bhascaid 's a dh'
fhalbhas
fhalamhaicheas e bheir mise suas a gin agaibhse
rithist."
'S e seo a rinn mi. Chaidh mise dhan bhascaid," ars ise.


"agus chuir iad gu leòr a ghual air mo mhuin," ars esan,
"agus dh'eubh iad gu robh 'bhascaid làn."
"Cha do rinn esan ach a' bhascaid a shlaodadh ˩˧ suas,
leis
ars esan, "agus leig e ás i," ars esan, "taobh thall o bheul
an taigh i," ars esan. "Agus dh'fhalbh e," ars esan.
"Nuair a shaoil leamsa," ars esan, "a bha e pìos air
falbh," ars esan, "chuir mi car dhiom fhìn a mach ás
a' bhascaid, agus gu dé bha esan," ars esan, "ach 'na
sheasamh an taobh thall dhiom," ars esan. "Agus
thill e," ars esan, "agus 'nam bhad a bha e," ars esan.
"Bha mise sgìth, acrach," ars esan, "agus ged a
bhithinn air a chaochladh," ars esan, "bha tuilleadh 's
a' chòir mu 'm choinneamh," ars esan.
"Ach uair dhe na h-uaireanan," ars esan, "bhuail a
chasan a's a' bhascaid," ars esan, "agus thuit e agus
fhuair mise air a mhuin," ars esan, "agus mun do leig
mi 'na sheasamh e," ars esan, "thug mi ás na bh'
ann," ars esan. "Agus thill mi sin," ars esan, "chon an
tuill," ars esan, "agus thug ...
(end of tape)


