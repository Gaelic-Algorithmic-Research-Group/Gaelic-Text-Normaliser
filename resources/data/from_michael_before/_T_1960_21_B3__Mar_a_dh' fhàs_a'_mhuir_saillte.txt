Informant : Ailean Currie, South Uist.
Collector : Calum I. MacLean
SA 1960/2/B3.
Mar a dh'fhàs a' mhuir saillte. AT656
Agus thachair ... Bha déidh uamhasach aig na
sìdhichean air ham. Agus bha an sìdheach a
bha seo bha e 'g iarraidh ham agus cha d'fhuair
e i. Cha robh i ri faighinn. Ach thachair am
fear seo ris agus bha ham aige ceart gu leòr.
dha
Agus thairg an sìdheach a bha seo ˩˧ muileann,
agus cha bhiodh sìon a smaointicheadh e air
nach ... nach dèanadh am muileann dha. Cha
robh sìon ... 'S e duine gu math bochd a bha
's an fhear aig a robh a ham a bha sin.
Cha robh aige ach iarraidh air a' mhuileann
an t-airgead no biadh no rud sam bith a
dhèanamh, 's bha siod aige dìreach.
Agus chuala sin a bhràthair mu dhéidhinn. Bha
esan glé mhath dheth, a bhràthair. Agus ach,
's ann a dh'fheumadh e tighinn mu chuairt
air co-dhiubh feuch a faigheadh e am muileann.
Cha robh sin furasda. Cha robh esan airson
dealachadh ris a' mhuileann. Ach co-dhiubh,
tha t-seansa gun do ghoid a bhràthair am
muileann.
Agus nuair a bha e ùine mhór aig a bhràthair
'dèanamh airgead is òr gu leòr - Cha robh


sìon aige ach iarraidh air rud sam bith a bha
dhìth air - thug e do dh'fhear, do sgiobair bàta
e. Chan eil fhiosam a nist dé na fhuair e
on sgiobair a bha sin, ach th... dh'innis
e dha mar a startadh e e. Agus cha do dh'
innis e dha mar a stadadh e e idir.
Bha faclan eile ri ràdh ris a' mhuileann a
dh'fheumadh ... mu stadadh e.
Well, dh'fhalbh an sgiobair a bha sin leis a'
mhuileann 's ... Agus dé bha e 'dol ... bha e
airson luchd salainn, agus start e am
muileann a's a' mhuir an àite a chor-eigin.
Agus thòisich am muileann air bleith shalainn,
's cha robh rathad air stad nuair a bha
am bàta gus 'ith làn. Bha ... bha mu dheireadh
chaidh am bàta fodha. 'S tha am muileann
ag obair fhathast.
Tha t-seansa gur e sin a dh'fhàg a' mhuir
saillte. Tha e 'sìor bhleith an t-salainn.
Sin mar a chuala mise e, mar a bha
an gnothach cho fìrinneach co-dhiubh.


