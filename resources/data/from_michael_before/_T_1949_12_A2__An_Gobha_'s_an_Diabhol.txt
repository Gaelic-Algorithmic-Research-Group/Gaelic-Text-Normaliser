Informant : Angus MacMillan, Griminish, Benbecula
SA 1949/12 A2
AT 330
An Gobha 's an Diabhol
Bha siod ann gobha, agus 's e gobha anabarrach
fhéin math a bh' ann, ach bha e trom air a'
deoch. Agus ò, chuile sgillinn a gheibheadh
e bha e 'ga òl. Cha robh e faicinn sìon
ann am feum ach òl. Bha bean 's clann aige.
Bha chlann 's a' bhean a' faighinn a' bhàs leis
an acras, ach a h-uile sgillinn a gheibheadh
an gobha chuireadh e dhan òl e.
Fhuair e seo deagh chuid airgid an oi...
an latha bh' ann a sheo, agus 's ann a
smaointich e gun òladh e beagan dheth agus
gu toireadh e biadh dhachaigh às a' chòrr
a dh'ionnsaigh na mnatha.
An rud a rinn e nuair a fhuair e an t-airgead:
"Och," ars esan, "gabhaidh me ... Cha tèid mi
g' am ghlanadh fhèin idir dhachaigh," ars esan.
"Bidh bhean ag iarraidh an airgid orm," ars
esan, "agus falbhaidh mi," ars esan, "agus
gabhaidh mi dram laghach," ars esan, "'s
thèid mi nuair sin dhan bhùthaidh," ars esan.
"Gheibh mi biadh, an còrr a bhios a dhì...
bhios a bharrachd agam air a sin," ars esan.
"Fàgaidh mi mi fhìn glè thoilichte," ars esan,
"an oidhche sin."


Dh'fhalbh e dhan taigh-sheinnse. Cha do
thaobh e an taigh. Bha bhean a' gabhail
fadachd dhith nach robh e a' tighinn dachaigh,
agus gabh i ceum a-null chon na ceàrdach.
Nuair a ràinig i cheàrdach cha robh gobha no
duine a sin. Bha a rèir cholais gu robh deagh
threis nach robh e 'g obair a's a' cheàrdaich.
"Ach a shiorrachd," ars ise, "cà bheil e?
'S dòcha," ars ise, "gu bheil e a' cruidheadh
beathach eich an àite a chor-eigin a dh'iarradh
air. Tha e neònach nach tug e dhomh brath ma
bha e dol a sin.
Ach thill i dhachaigh. Bha an gobha nist ag òl
a's an hotel a b' fhaisge dha. Cha do smaointich
e air biadh fhaighinn a bheireadh e dhachaigh
chon nam pàistean agus gu ... thuige fhèin 's gu
gu na
na mnatha. Ach dh'òl e h-uile sgillinn riamh
a fhuair an latha sin. Agus thàinig e dhachaigh
an oidhche sin agus e air a dhalladh daoraich.
Cha robh diog aige. Cha do rinn e ach e fhèin
a bhualadh seachad 's thuit e 'na chadal.
A' mhadainn an làrna-mhàireach cha robh sìon
aig a' bhean a bheireadh i dha ... dhan ghobha,
biadh no rud sa bith.
Chaidh e dhan cheàrdaich 'na thrasgadh
agus a cheann gu math goirt an latha-seo.


Bha e 'na ... Nuair a chaidh e staigh ghlan
e an teallach, agus dh'fheuch e ri ... ris an
teallach ri thoir beò. Dh'fhalbh e agus sheall
e sìos a faiceadh e duine tighinn, no faigheadh
e beagan airgead bhuaithe a leighiseadh e agus
a cheann gu math goirt.
Cha robh e faicinn duine mun cuairt tighinn
"Uill," ars esan, "b' fheàrr leam," ars esan, "gu
robh sia sgillinn fhèin agam," ars esan, "a
gheibheadh gill uisge-beatha dhomh, agus dh'
fhàgadh e mi cho math 's a bha mi riamh.
Ged a b' e an Droch Fhear fhèin a bheireadh dhomh 
ars esan.
e," ˩˧ ghabhainn e. Ge b' e an Droch Fhear fhèin
a bheireadh dhomh e," ars esan, "ghabhainn e
airson mo cheann fhàgail mar is còir dha."
Cha robh duine tighinn. Thill e suas chon an
teallach air ais, agus theann e air brodanachadh
suas air sèideadh. Sheall e sin a-mach air
an uinneig, agus chunnaic e duine àrd,
baganta a-nuas a dh'ionnsaigh na ceàrdach.
an
"Ach a shiorrachd," ars esan, "gu dè ˩˧ duine tha
seo," ars esan. "Duine math, sgiobalta."
Ghabh e sìos ceum a dh'ionnsaigh an dorais
air eagal 's gu rachadh e seachad. Agus bha
an duine tighinn air aig doras na ceàrdach
Dh'fhan e ann a shin gus an tàinig an duine.


"Seadh, a ghobha," ars an duine, "tha mi tuigsinn,"
ars esan.
ars esan, "g' eil thu car 'nad èiginn," "Chan eil
sgillinn airgid agad."
"O chan eil," ars esan. "Chan eil sgillinn airgid
agam," ars esan, "agus tha mi glè fheumach air
an ceartair fhèin air beagan a bhith agam."
"'N dà, bheir mise dhut," ars esan, "sporan ann a
sheo," ars esan. "Chan eil uair a dh'fhosglas tu an
sporan," ars esan, "nach bi sia sgillinn ann."
"'N dà, gu dearbh," ars esan, "'s mise a ghabhas an
sporan sin."
"Agus chan iarr mi sìon air a shon," ars esan,
"ach gu feum thu fhèin falbh còmhla rium," ars esan.
"ann an ceann na bliadhna."
"Uill," ars esan, "nach fhaod mi sin. Faodaidh
mi falbh còmh riut," ars esan. "Ach," ars esan,
"dè," ars esan, "mun sporan?"
"Bidh an sporan agad," ars esan, "fhad 's a
chumas tu e," ars esan. "Chan eil uair a
dh'fhosglas tu e," ars esan, "nach bi sia sgillinn
ann. Ged a dh'fhosgladh tu e," ars esan,
"millein uair 's an latha," ars esan, "bidh sia
sgillinn 'na bhroinn. Agus cha ruig thu leas
caomhnadh sa bith a bhith agad."
"'N dà, gu dearbh," ars esan, "cha d'fhuair mi
cha
sìon riamh," ars esan, "cho math seo.
tuilleadh.
bhi cion bidh no deoch a dhìth ormsa ˩˧ "
"Cha bhi," ars esan, ach feumaidh tu falbh


còmh riumsa," ars esan, "an ceann na bliadhna."
"'N dà, 's mi nì," ars esan, "agus glè thoilichte.'
"Glè mhath, ma tha," ars esan. "Bidh mise dealachadh
riut."
Dh'fhalbh e 'na mheall teine dha na h-iarmailt.
Sin nuair a thuig an gobha cò bh' aige, agus
b' fheàrr leis air na chunnaic e riamh nach
do ghabh e gnothach ris an sporan. B' fheàrr
dha bhith bochd fhèin agus ... seach seo.
a
"Ach fhalbh! 'S dòch gu mi fhathast,"
ars esan.
Cha do ... Leig e sìos an teallach, agus
tharraing e dhan hotel. Agus thionndaidh
an dròbh ann a shin - Bha sgioba gu leòr ann.
a bheireadh ...
H-uile h-uair ˩˧ a dh'fhosgladh e sporan bha
sia sgillinn ann. Bha e cumail deoch gu leòr
ris na daoine. Cha robh an sporan a' teirigeachdainn,
Ach co-dhiubh thàinig e dhachaigh, agus
bha biadh 's deoch gu leòr aige a cheannaich
e a's a' bhùth. "Seo," ars esan, "tha biadh
gu leòr agad a-diugh," ars esan, "agus
faodaidh tu beagan bidhe a dhèanamh dhomhsa
nist," ars esan. "Cha bhi dìth bidhe ort
tuilleadh," ars esan. "Tha mi air an t-aithreachas
a ghabhail," ars esan, "mu dheaghain," ars esan,
"a' chosgais a bha mi dèanamh."
Rinn bean an ghobha deagh bhiadh dha.


Shuidh an gobha aig a' bhòrd agus ghabh e
bhiadh.
"Uill," ars esan, "tha mise falbh dhan cheàrdaich,"
ars esan, "agus thig mi dhachaidh gu m' dhìnneir."
Seo an rud a rinn e. Bha e 's a' cheàrdaich
ag obair fada an latha 's e trang gu àm
dìnnearach. Nuair a bha àm na dìnnearach
ann chaidh e dhachaidh gu dhìnneir.
Nuair a ghabh e dhìnneir ghabh e rest
beag a-staigh.
"Uill," ars esan, "chan eil dùil am," ars esan
nuair a dhùisg e, "nach tèid mi cuairt eile
dhan cheàrdaich," ars esan, "agus biodh mo
thì deiseil romham," ars esan, "nuair a
thig mi aiste," ars esan. "Bidh mi," ars esan,
"a-staigh aig a leithid seo a dh'uair, 's
biodh an tì deiseil romham. Tha agam ri,"
ars esan, "ri cuairt a ghabhail sìos rathad
a' bhaile."
Bha bhean anabarrach fhèin toilichte gu tug
e biadh gu leòr dhachaigh. Agus cha robh sìon
a dh'fhios aice air sìon ach gu .,. on a fhuair
i am biadh bha i toilichte gu leòr.
Thàinig esan aig an uair a gheall e, agus
bha an tì deiseil air a' bhòrd reimhe.
"Seadh," ars esan, "tha thu," ars esan,


"dìreach exactly," ars esan, "mar a dh'iarr mi
ort."
"O nach math tha fhios agaibh," ars ise, "gu
biodh," ars ise, "nam biodh rud ri m' làimh,"
ars ise, "a bheirinn dhut," ars ise.
"O bidh e ri d' làimh tuilleadh," ars esan.
"As a dheaghaidh seo," ars esan, "bidh gu
leòr agad a-staigh."
Ghabh e a bhiadh 's ghlan e e fhèin. Chuir
e e fhèin an òrdagh 's dh'fhalbh e, 's chaidh e
dhan hotel. Theann iad òl ann a shin.
Bha an go... bha an gobha cumail riutha mar a
dh'òladh e, agus bha ioghnadh mòr, mòr air na
daoine an t-airgead a bh' aige, ach gu dè mar
a fhuair e e. Chan eil an sporan dubh tha
siod falamh idir: tha e sìor tharraing às.
Ach nuair a thug e treis air òl rinn e airson
an taighe, agus chaidh e dhan bhùthaidh mar a
rinn e 's a' mhadainn, agus thug a chuile seòrsa
bidhe às as annlann thàinig e dhachaigh.
"Seo," ars esan, "bidh annlann gu leòr is biadh
agad," ars esan, "agus bidh gu math dhut fhèin
agus dhan chloinn."
"'N dà, gu dearbh," ars ise, "bidh agus dhut
fhèin," ars ise, "agus 's tu b' airidh air."
Ach bha iad a nist ag obair ann a shineach


an gobha 'g obair a h-uile latha, agus bha e
toir cuairt dhan hotel a h-uile latha. Cha
robh rathad air an sporan beag fhàgail falamh.
Ach bha ceann na bliadhna gu tighinn, agus
cha robh fhios aige on t-saoghal mhòr gu dè
an leisgeil a ghabhadh e airson ... a char a
thoir às an Droch Fhear. Ach 's ann a studaig
e gu ... gu fàgadh e an fheusag air fhèin air son
fichead latha 's a' mhìos. Agus seo an rud a rinn e.
Dh'fhàg e an fheusag mìos air, agus bha feusag gu
leòr air. Dh'fhan e a's a cheàrdaich gus a
faca e a cheart fhear a chunnaic e o chionn
bliadhna a nuas, on cheàrdaich.
"Bheil thu," ars esan, "a staigh?" ars esan
ris a' ghobha.
"O tha dìreach," ars esan. "Tha mi falbh
dìreach a dràsta fhèin," ars esan, "dhachaigh
gos mi fhìn a chur air dòigh," ars esan,
"airson falbh còmh riut."
"O," ars esan, "nach do gheall thu bhith deiseil
romham," ars esan, "nuair a thiginn," ars esan,
"an ceann na bliadhna?"
"O gheall," ars esan, "gheall mi e, 's bha mi
cho trang," ars esan, "a's na lathaichean,
agus mu d'fhuair mi h-uile sìon a mach," ars
bha esan, "tha ... tharraing e ùine dhomh. Bha
mi airson a h-uile sìon fhaighinn a mach às


a' cheàrdaich," ars esan. "Chithinn," ars esan,
ars esan,
"nach ... gum biodh fada mu tillinn," ˩˧ tuilleadh no
tillinn gu siorraidh. Agus," ars esan, "tha mi
sèabhadh," ars esan ... "Chan fhalbh mi mar seo
idir," ars esan. "'S toigh leam," ars esan, "a
bhith glan, ceart," ars esan, "a falbh còmh ri
duin-uasal mar tha sibhse. Agus," ars esan,
"tha mi dìreach a' falbh dhachaidh," ars esan,
agus dol a shèabhadh," ars esan, "agus bidh
mi glan, ceart a' falbh còmh ruibh."
"Och," ars an duine, ars esan, "tha thu math gu
leòr."
"O 's mi nach eil," ars esan. "Seall cho brèagh
's cho glan 's tha sib' fhèin," ars esan, "agus
uill, feuchaidh mise mi fhìn a dhèanamh glan
ge nach bithinn cho brèagha ruibhse," ars esan.
"Dè," ars esan, "an ùine a bheir thu air
sèabhadh?"
"O," ars esan, "bheir mi aon dà uair an
uaireadair co-dhiubh."
"O ma bhios," ars esan, "chan eil dùil am," ars
esan, "nach leig mi leat bliadhna eile. Ach
feumaidh tu," ars esan, "falbh còmh rium an
oidhche mach on uair sin."
"'N dà, gu dearbh," ars esan, "b' fheàrr leam falbh


còmh ruibh a' dràsta."
"Chan urrainn domhsa," ars an Droch Fhear,
"fantail," ars esan, "'s gu leòr agam ri dhèanamh,"
ars esan. "Dà uair an uaireadair," ars esan.
"Ach fàgaidh mi bliadhna eile thu," ars esan,
"ach feumaidh tu muigh 's a mach falbh
còmh rium an ceann na bliadhna a tha gu tighinn."
"O glè mhath," ars esan. "'S math bliadhna eile,"
ars esan, "dhan chothrom," ars esan. "Falbhaidh
mi còmh riut," ars esan, "glè thoilichte an
ath bhliadhna."
Dh'fhalbh an Droch Fhear. Agus bha a' gobha,
theann e air goibhneachd mar a b' àbhaist
dha. Bha e goibhneachd 's bha e 'g obair gu
làidir air goibhneachd. Chaidh e dhachaigh.
gu dhìnneir 's coslas gu math toilichte air.
Agus bha an dìnneir deiseil reimhe aig a' bhean.
Colas cho toilichte air.
"O shiorrachd," ars ise, "tha mi glè thoilichte,"
ars ise, "an colas a th' oirbh," ars ise, "tighinn
dachaigh," ars ise.
"Dè mar tha thu 'g aithneachadh sin?"
"O tha mi 'ga aithneachadh oirbh," ars ise
"an ceum sunndach a bh' agaibh," ars ise, "a'
tighinn," ars ise, "an dràsta," ars ise, "seach ceum


mòr, trom mar a bh' agaibh," ars ise, "a' falbh
's a' mhadainn."
"A uill, ars esan, "'s iomadh rud laghach,
aotram," ars esan, "a bhios air an inntinn aig
do sheòrsa-sa, agus," ars esan, "na cuireadh
uibhreachd
sin ˩˧ ... na cuiribh uidhreachd sa bith air a sin."
Ach co-dhiù bha an gobha, ghabh e dhìnneir,
earrach
agus rest e e fhèin an dèidh a dhìnnearaich.
"Uill," ars esan, ris a' bhean, "Tha mise dol
cuairt eile sìos dhan cheàrdaich, agus"
ars esan, "biodh mo thì deiseil agad," ars esan,
"aig a leithid seo a dh'uair, agus thig mi
nuas. Bidh mi dùnadh suas na ceàrdaich
an uair sin," ars esan, "airson na h-oidhche.
"Tha agam ri dhol," ars esan, "dhan bhaile," ars
esan, "agus gnothaichean agam ri chur air
dòigh," ars esan, "agus cunntais."
Seo mar a bha co-dhiù. Dh'fhalbh an gobha
sìos dhan cheàrdaich 's e glè thoilichte, agus
Bha e treis ag obair a's a' cheàrdaich.
Smaoinich e son gu gabhadh e suas
dhachaigh agus gu sèabhadh e, agus gu
robh an t-àm aige. Mun glanadh e e fhèin
's mun cuireadh e e fhèin an òrdan
a bhiadh a ghabhail 's cuairt a ghabhail


dhan hotel, an t-airgead aige mar a bha
e riamh bhiodh e ann an deagh àm.
Dh'fhalbh e dhachaigh. Thug a' bhean an aire
dha tighinn, 's a's a' mhionaid bha h-uile
sìon air a' bhòrd aige a bhean reimhe."
"O," ars esan, "tha mi air tighinn a nuas," ars
esan. "Tha agam ri sèabhadh," ars esan.
"Tha agam ri mi fhèin a ghlanadh suas,"
bhi..
ars esan, "agus," ars esan, "chan eil ... ùine gu
leòr agam ... Cha bhi ùine gu leòr agam na
fanainn na b' fhaide. 'S feumaidh mi a'
toiseach," ars esan, "mu gabh mi greim
""a thaobh," ars esan
bidhe," ars esan, ˩˧ "tha a' t-àm agam sèabhadh,"
ars esan. "Tha mìos mhòr," ars esan, "nach
air mo ...
do chuir mi ràsar air mo ... air m' aodann,"
ars esan, "agus bheir mi deagh ùine."
"'N dà, gu dearbh," ars ise, "ma shèabhas tu
idir," ars ise, "tha an t-àm agad sèabhadh,"
ars ise, "agus 's fhada o bha an t-àm agad."
Ach co-dhiù fhuair e h-uile sìon a dh'fheannadh
e agus an ràsar agus theann e air
sèabhadh. Shèabh e 's ghlan e e fhèin,
agus cha b' e an aon duine a bh' ann.
Shuidh e aig a' bhòrd agus theann e


air a bhiadh. Bha sin aige, biadh gu leòr
's e air a dheasachadh gu snasail aig a bhean.
Ghabh e bhiadh agus dhreasaig e e fhèin
suas.
"Uill," ars esan, "tha mise falbh a nist," ars
esan, "agus," ars esan, "bheir mi dhachaigh
às a' bhùthaidh," ars esan, "na dh'fheumas
uibhir
sinn, dè uiread 's a dh'fheumas sinn
thoir dhachaigh. Na cumhainn," ars esan, "rud
sa bith shiorraidh," ars esan. "Bheir mise
dhachaigh thugad," ars esan, "h-uile sìon a
dh'iarras mi."
Leabhara, bha e cur ioghnadh mòr air
a bhean mar a thionndaidh e mach cho math,
agus gu feumadh gu d'fhuair e robhadh
o chuideigin mar a bha e dol, ach cha do
leig i dad oirre.
Uill, dh'fhalbh esan co-dhiù 's chaidh e
dhan hotel, agus theann iad air òl ann
a shin. Bha iad ag òl 's ag òl ann a shin
ùineachan. Agus thuirt esan a sin, "Uill,"
ars esan, "tha an t-àm agamsa bhith falbh
dhachaigh," ars esan. "Tha agam ri dhol dhan
bhùthaidh," ars esan, "agus gnothaichean
fhaighinn dhachaigh leam, agus bidh mi nuair
sin a' tarraing air an taigh.


B
Dh'fhalbh e agus chaidh e dhan bhùthaidh
Cheannaich e h-uile sìon a dh'fheumadh
... a dh'iarr i agus gu leòr eile nach do
dh'iarr i idir air, a bha e smaointinn
e
a bhiodh ˩˧ gu math feumail dhan bhean a
staigh.
Thàinig e dhachaigh agus chuir e am
parsal mòr a bha seo air a' bhòrd.
"Seo," ars esan, "tha mi smaointinn gu cum
sin car tacain thu," ars esan. "Seall," ars
esan, "gu dè th' ann."
Sheall i dhan pharsal. Sgaoil i mach e,
agus chuir e ioghnadh a bha eagalach
oirre.
"Uill," ars ise, "na biodh tu," ars ise,
"a' dèanamh a leithid seo," ars ise, "an
leth
darna cruinn- ˩˧ dheth seo," ars ise, "nuair a bha
mise 's tu fhèin agus na pàisdean a' stèarbhadh,"
ars ise,
˩˧ "bhiomaid glè, mhath dheth. Tha thu nist,"
glè
ars ise, "taing a Dhia," ars ise, "air tionndadh
a mach," ars ise 'nad dhuine math," ars ise.
"Chan eil taigh timcheall," ars ise, "tha cho pailt
a's a h-uile dòigh, sìon a dh'iarras na
taigh a' ghobha an diugh."
"O bidh e nas pailte na sin fhathast. Cha
bhi cion sa bith ort as a dheaghaidh seo


Bidh chuile sìon ri d' làimh," ars esan, "agus,"
ars esan, "tha mi cinnteach," ars esan, "gu
b' fheàrr dhut," ars esan, "cho math 's gu bheil
am biadh 's a h-uile sìon riamh," ars esan,
"b' fheàirrde do bhean a' ghobha," ars esan,
"beagan airgid a bhith 'na làimh," ars esan,
"agus 's ann is fheàrr dhomh," ars esan,
"airgead a thoir dhut," ars esan, "gun fhios,"
ars esan, "cò dh'fhaodadh tighinn an rathad
de mharsantan falbhain a bhiodh nòisein agad,"
ars esan, "rud a thoir bhuapa."
Agus dh'èirich e null gu bòrd agus chuir
a chùlaibh ris a' bhean, 's dh'fhosgail e
an sporan beag, agus theann e air toir siathacha
sgillinn às, mu dheireadh gu robh tòrr mòr
de shiathacha sgillinn aige. Dhùin e an sporan.
"Seo," ars esan, "ged a tha an t-airgead
beag," ars esan, "tha gu leòr ann dheth," ars esan.
"Biodh siod ri d' làimh," ars esan, "agus," ars
esan, "nuair a bhios tuilleadh a dhìth ort,"
ars esan, "ma bhios e dhìth ort," ars esan,
"ann an aithghearrachd chan eil agad ach
brath thoir dhomh agus gheibh thu e."
Bha i glè thoilichte agus i toir taing dhan
Chruithidhear mar a thionndaidh an gobha mach,


Cha robh i riamh cho toilichte, o phòs iad 's
a tha i nist.
Ach bha bhliadhna dol seachad agus ise dol
seachad gu luath, na bu luaithe na bha an
gobha smaointinn. Ach bha nist ceann na
bliadhna ann, agus cha robh rathad tilleadh
air an route seo. Cha robh rathad no
innleachd aig a' ghobha gun falbh còmh ris
an Droch Fhear.
Ach an rud a rinn e, a' latha bh' ann a sheo ...
an oidhche bh' ann a sheo, fhuair e h-uile
soitheach riamh a bha staigh agus theann e
air a lìonadh le siathacha sgillinn. "Ma dh'
fhalbhas mise cinnteach gu leòr cha till, agus
an t-
bidh airgead aig a' bhean."
Thoir dhuibhse siod a nist," ars esan. "Biodh
e ri ur làimh daonnan. Na cumhainibh idir
e," ars esan. "Chan eil oidhche a thig mise às
a' cheàrdaich tuilleadh," ars esan, "nach toir mi
uiread is uiread eile dhuibh."
H-uile h-oidhche ris an t-saoghal bha e tighinn
às a' cheàrdaich bha parsal mòr aige de dh'airgead
thuice. "Seo," ars esan, "bidh siod agaibh
a-nochd," ars esan, "'s gheibh sibh uiread
eile a-màireach."
Chlìor e mach h-uile sìon a bha 's a'
cheàrdaich. Agus bha an latha bh' ann a seoach


bha màireach bidh dùil aige ris an duin-
uasal a bh' aige ri falbh còmh ris. Cha
robh leisgeul dhan t-saoghal aige air an route
seo. Dh'fheumadh e muigh 's a mach falbh
còmh ris.
Ghlan e e fhèin 's chuir e e fhèin an òrdan,
agus ghlan e bh... cheàrdach suas, thaoidig
e i gu snasail, agus dhùin e doras na ceàrdach.
Dh'fhàg e gille beag aig a' cheàrdaich.
"Ma chì thu," ars esan, "duine," ars esan,
"a' tighinn a dh'ionnsaigh na ceàrdach far a bheil
ë 'gam iarraidh-sa," ars esan, "cuiridh tu suas
e," ars esan, "a dh'ionnsaigh an taighe far a bheil
mi," ars esan, agus gu faigh e ann a shin mi."
Bha parsal mòr, mòr aige an latha - seo gu na
mnatha.
"Seo," ars esan, "siod parsal agad. Airgead
gu leòr a nist agad," ars esan. "Tha mise
falbh on taigh," ars esan, "an diugh," ars esan,
ars esan.
"agus 's dòcha," ˩˧ "gu toir mi ùine mhòr air an
rathad," ars esan, "mu till mi," ars esan.
"Chan eil fhios," ars esan, "an till mi gu
bràth. 'S dòcha gu till 's dòcha nach till,"
ars esan, "ach chan eil mi cinnteach cuin
a thilleas mi. Ach cumaidh sin a' dol sibhse
gus an till mi dhachaigh," ars esan.
"Càil thu dol?" ars ise.


"'N dà, chan eil fhiosam," ars esan, "càil mi
dol," ars esan, "ach fhuair mi brath a
dhuine uasal," ars esan, "gu feumainn falbh
còmhla ris an diugh. Agus tha an duin-uasal
sin a' tighinn," ars esan, "'s chan eil fhiosam
càit a bheil ... a dh'fheumas mi a dhol," ars esan,
"no cuin a thilleas mi, ma thilleas mi e gu
siorraidh. Ach ma dh'fhaodas mi," ars esan,
"tillidh mi gun teagamh," ars esan. "'S fheàrr
dhuibhse a h-uile sìon a dhèanamh deiseil
dhomh," ars esan, "mo bhiadh," ars esan,
"agus mo bhiadh deiseil nuair a bhios mi
ullamh dhìom fhìn a ghlanadh."
Ghlan e e fhèin 's shèabh e, agus
Agus
theann e air a bhiadh. ˩˧ Nnuair a bha e
dìreach ullamh dhe bhiadh thàinig gnog
dhan doras. Bha e glan dheiseil airson
falbh còmh ris an duin-uasal.
Chaidh a bhean sìos chon an dorais nuair a
chual i an gnog, agus bha an duine brèagha,
donn a bha seo a's an doras.
"Bheil," ars esan, "an gobha a-staigh?"
"Tha," ars ise, "tha e aig a bhiadh," ars ise.
"Uill," ars esan, "bhiodh toil agam fhaicinn,"
ars esan.
"Leig sibh leis," ars ise, "gus a gabh e


bhiadh?"
mur a ...
"Uill," ars esan, "˩˧ Bheil fad a theann e air
a bhiadh?"
"O tha e dìreach gus 'ith ullamh."
"Tha mi ti... cruinn glan deiseil," ars an gobha.
"O glè mhath," ars an duine. "Bidh sinn a' falbh
ma tha."
Dh'èirich an gobha. Dh'fhàg e slàn aig a
bhean agus aig a' chloinn. Phòg e air leth iad
as deaghaidh a chèile agus dh'fhàg e slàn aca.
Dh'fhalbh e còmh ris an duine-uasal a thàinig
chon an dorais. Bha iad a' coiseachd 's a' coiseachd.
Nuair a bha iad sìos a dh'ionnsaigh na hotel
"Tha mi cinnteach," ars esan, "gu bheil thu eòlach
gu leòr," ars esan, "air a bhith dol dhan Hotel
tha seo."
"O tha," ars esan. "Bha mi dol ann a h-uile
latha," ars esan, "ach an diugh fhèin," ars esan
"agus tha mi 'g ionndrainn," ars esan, "nach
fhaigh mi ... dram agam an diugh," ars esan.
"Bha mi air a dhol an-diugh ann mur a
biodh gu robh dùil agam ruib' fhèin."
"O uill," ars esan, "gabhaidh tu dram," ars
esan, "'s deagh dhram," ars esan. "Tha mi
cinnteach gur e am fear mu dheireadh a
ghabhas tu a's an t-saoghal-sa."


"Gu dearbh tha mi creidsinn gur h-e," ars esan.
"Agus théid thu staigh agus ceannaichidh tu
deoch gu leòr agus òlaidh tu i."
Chaidh e staigh don hotel agus bha mòran,
mòran dhaoine ann a shin. Cheannaich e
deoch dhaibh uile gu lèir. Agus bha an gobha
gu math dreaste coimhead.
"Cha chreid mi fhìn," arsa h-uile duine riamh,
"nach eil thu falbh on taigh."
"O tha," ars esan. "Tha mi falbh," ars esan. "Tha
mi falbh on taigh," ars esan, "'s chan eil fhios
cuin a thilleas mi," ars esan, "ma thilleas mi
gu bràth," ars esan. "Ach gabhaibh sibhse mo
dheoch-slàinte," ars esan, "agus gabhaibh gu
math i cuideachd," ars esan, "'s cha chumhain
an gobha sìon orm."
Theann e air toir dhaibh deoch gu leòr, 's
bha e fhèin ag òl mar an ceudna.
"Uill," ars esan, "tha mise falbh a nist," ars esan
"mum bi an duin-uasal a tha muigh a' gabhail
fadachd dhìom."
Dh'fhalbh e.
"O bha dùilam," ars esan, "nach biodh tu
cho fada a-staigh 's a bha thu," ars esan.
"O uill," ars esan, "tha e glè dhoirbh leam," ars
esan, "dealachadh ris na deagh chompanaich a


bh' agam a-riamh," ars esan, "gun deoch mi
dheireadh a thoir dhaibh," ars esan.
"O rinn thu glè mhath," ars esan. "Uill, bidh sinn
a' falbh a nist," ars esan.
"Bidh," ars a' gobha. Bheil ...
"Ach dad ort!" ars esan. "˩˧ An urrainn dut," ars
esan, "Am fàsadh tu cho beag," ars esan, "agus gu
tèid thu," ars esan, "dhan sporan bheag a th' ann
a shineach?"
"Fàsaidh," ars esan. "Rachainn na bu lugha ann an
àite na an sporan beag sin cuideachd."
"Chan eil mi creidsinn," ars esan, "gu bheil duine
air uachdar an t-saoghail," ars esan, "a dh'fhàsas
cho beag," ars esan, "agus gu tèid e dhan sporan a
th' ann a shin."
"Socair ort!" ars esan. "Fosgail an sporan," ars esan
"agus chì thu mise a' ceartair ann."
Dh'fhalbh e agus dh'fhosgail e an sporan, agus
ann am prioba na sùla cha robh sgeul air duine.
"Tha mi ann am broinn an sporain," ars esan.
Dhùin e an sporan, agus chàirich e 'na phòca
e, agus e gu teann, cruaidh aige 'na dhòrn.
"'S fheàrr dhut," ars esan, "mo leigeil às a seo,"
ars esan, "'s bidh mi coiseachd còmh riut."
"'S mi nach leig," ars esan. "Cha leig mi idir às
thu," ars esan. "Cha leig mi idir às thu," ars esan.
"Tha a cheart cho math dhut a bhith a's an sporan


bheag," ars esan, "agus a bhith coiseachd ri m'
thaobh-sa," ars esan.
Ach bha e dol seachad air taigh tuathanaich
agus chuala e a's an t-sobhal feadhainn ag
obair air dèanamh bualadh arbhair no sìol
no rud-eigin. 'S ann a smaoinich e gu rachadh
e staigh a choimhead air ... air an fheadhainn a
bha 's an t-sobhal.
O bha triùir no ceathrar ag obair le sùisteachan
trang
ann a shin, gu trang, ˩˧ "a' bualadh.
"Haoi fhearaibh!" ars esan. "Seasaibh mionaid
bheag. Tha sporan agam ann a sheo," ars esan,
"'s ma nì sibh e," ars esan, "cho tana ri
seann sia sgillinn e gheibh sibh," deoch gu
leòr bhuam," ars esan, "agus airgead cuideachd.
Dallaibh air," ars esan, "agus," ars esan, "dèanaibh
an sporan cho tana ri seann sia sgillinn. Agus, "
ars esan, "ge brith dè chluinneas sibh," ars
esan, "cumaibh air an sporan a bhualadh,"
ars esan, "agus na ..bh idir e."
"'N dà, gu dearbha, sinne a nì sin. Caith
thus thugainn e. Buailidh sinn e gu làidir."
Theannadh air bualadh an sporain. Theann
an sporan air leumadaich thall 's a bhos air
feadh an ùrlair, 's bha an t-sùist a'
(sic)
dhalladh air. 'S theann an gobha ag èigheach,


"Leig às mi, Leig às mi."
Cha ... "Cumaibh air," ars esan, ars an gobha.
"Na leigibh dad oirbh gu dè tha sibh a'
cluinntinn, ach cumaibh air cho math 's is
urrainn dhuibh."
Mu dheireadh 's mu dhiù bha am fear a
bha 's an sporan a' faighinn na stràcan a bha
sgràthail.
"Leig às mi, 's tha do shaoirsne agad gu
riut
bràth. Cha ghabh mi gnothach dhiot."
"Cha leig. Cumaibh air."
"O," ars esan, "leig às mi," ars esan. "Tha do
shaoirsne agad," ars esan, "agus bidh an t-sia
sgillinn a's an sporan fhad 's a bhios tu beò,
Cha bhi gnothach agamsa riut gu siorraidh
tuilleadh air an t-saoghal sa no air an ath
fhear. Tha mi clìoras thu.
"Glè mhath, ma tha," ars esan. "Tha fianais agaibh
air a siod uile gu lèir," ars esan. "Taing a Dhia,"
ars esan, "an tha mise clìoras," ars esan, "an
Droch Dhuine."
Dh'fhosgail e an sporan, 's chaidh ... Nuair
a dh'fhosgail e a sporan chaidh am meall a bha
sin mach thro bhàrr an t-sobhail 'na mheall
teine.
Bha an sporan aige. Dhùin e a's a' mhionaid
e agus dh'fhosgail e e agus bha an t-sia sgillinn


ann
"Uill," ars esan, "bha 'n fhìrinn aige," ars esan.
"Tha mise clìor a nist," ars esan, "agus ...
an Droch Fhear," ars esan, "'s tha a' t-airgead
agam. 'S thugainnibh sibhse nist," ars esan,
dhan hotel," ars esan, "'s bheir mise deoch
gu leòr dhuibh."
Dh'fhalbh an fheadhainn a bha 's an t-sobhal
dhan hotel. Thug e deoch gu leòr dhan fheadhainn
a bha 'g obair air ... air ... air an sporan.
"Gheall mi airgead dhuibh cuideachd," ars
esan, "agus gheibh sibh e."
Agus thug e deagh shuim airgid dhaibh, dhan
a h-uile duine aca. Agus thill e dhachaigh,
agus thill e dhan hotel air ais, agus ghabh
e dhìol deoch ann a shin. Cha do ghabh e
i o chionn fada cho toilichte.
Agus ma ... Thàinig e dhachaigh chon na
mnatha agus a h-uile sìon aige. Nuair a bha ...
'S ann a bha toilichte a' bhean. Dh'innis e
nuair sin mar a thachair dha 's mar a ...
gur e an D... an Donas a dh'fhàg mar siod e,
's gu robh a bheartas aige gu bràth, nach gabhadh
gu b...
e gnothach ris ˩˧ air an t-saoghal-sa no air an
ath shaoghal.
'S dhealaich mise riutha. Amen


