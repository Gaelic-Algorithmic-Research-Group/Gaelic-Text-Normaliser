Informant : Doald MacKay, Aird a' Mhachair.
Collector : D.A. MacDonald
SA 1963/9 A6
Tàillear a shaoil gu robh e 'n lfrinn AT835A*
Bha tàillear a siod a's an Eilean Sgitheanach. Agus
anns an t-seann aimsir, an taigh a's am biodh
tàillearachd 'ga dhèanamh cha robh ach a' cur
fios air an tàillear airson a dhol ann.
Agus dh'fhàs a nist an tàillear cho eòlach,
wander-eadh air feadh a chuile h-àite, dh'aithnicheas
a chuile duine. Bhiodh e faighinn beagan airgid on
chuile duine. Agus cha robh e riamh an Glaschu no
sìon. 'S bhiodh e cluinntinn naidheachdan
uamhasach a Glaschu.
Chaidh e seo dhachaidh. Bha e cantail ri mhàthai
na bha e cluinntinn de naidheachdan 's de
ghnothaichean mu dheaghain Ghlaschu
"Bu chòir dhuit fhèin," ars ise, a mhàthair, "dhol
cuairt a Ghlaschu on tha beagan airgid agad a
nist, 's gu faiceadh tu fhèin Glaschu."
Agus dh'fhalbh an tàillear an latha bha seo 's chaidh
e sìos gu ruige Port-rìgh, 's chaidh e air bòrd a's
an stiomar. Agus dh'fhalbh e air an stìomar 's
ràinig e Glaschu.
Nuair a ràinig e an ceidhe aig Glaschu bha Sgitheanaic
ann a shineach 'g obair air a' cheidhe. Agus dh'
aithnicheadh a chuile duine an tàillear. Bha iad cho
eòlach air a thaobh 's gu robh e ruith o thaigh gu taigh.
Agus mar a bha chuile tlachd air an tàillear bha e
uamhasach dèidheil air dram.


Agus och thug iad leotha e. "Thugainn."
'S thug iad a staigh dhan taigh-sheinnse e 's
thug iad deoch gu leòr dhan tàillear
"Feumaidh sibh," ars an tàillear, "loidseadh
fhaighinn dhòmhsa."
"Och, gheibh sinne loidseadh dhut gun teagamh."
Agus thig iad suas gu taigh a's a robh ban-
Sgitheanach a' fuireach e, dìreach bìdeag os cionn
a' cheidhe.
Agus "O gheibh thu," ars ise, "loidseadh a seo
fhad 's a thogras tu."
Agus bha sin math gu leòr. Thug iad a mach
an tàillear dhan taigh-sheinns air ais. Bha iad
a sin,
shìos. Bha iad ag òl ˩˧ 's ghabh iad uileag an deoch.
Mar a dh'èireas dhan deoch bha duine 's duine
a' tràghadh air falbh. Mu dheireadh thall cha robh
duine aig an tàillear ach e fhèin.
Thàinig an tàillear a mach as an taigh-sheinnse,
's an deoch 'ga dhalladh. Cha robh fhios aige
o'n t-saoghal cò an taobh a bheireadh e aghaidh.
Agus dh'fhalbh e co-dhiubh, agus bha e coiseachd
suas. Agus ràinig e seo bun craoibhe, agus
thuirt e ris fhèin, "Tha mi dol feuch an dèan
mi liedown ann a sheo."
Agus cà robh e ach shuas aig Maryhill, agus bha
toll-guail ri taobh Maryhill ann a shin. Agus bha
Eireannach agus Sgitheanach dol a dh'obair dhan
toll-ghuail. Agus nuair bha iad dol a staigh
chunnaic iad an duine bha seo 'na shìneadh.


"Dhia," ars an Sgitheanach, "tha ... Thèid sinn
a null," ars esan, "ach a faic sinn an duine tha
seo. O Dhia," ars an Sgitheanach, "sin agad," ars esan,
"tàillear a mhuinntir an Eilein Sgitheanaich. 'S
aithnte dhomhs e."
Agus bha an tàillear bochd marbh leis an deoch.
Agus thuirt an t-Eireannach, "'S fheàrr dhuinn,"
a thoirt
ars esan, "dhol sìos dhan toll-ghuail."
Thug iad sìos an Sgitheanach, an tàillear. Agus
bha an tàillear gun dùsgadh, 's chuir iad a dh'
àite shìos a's an toll-ghuail e.
Seoach nuair a bha iad a' faighinn relieve,
a' phartaidh a bha seo, thuirt an Sgitheanach ris
an Eireannach, "'S fheàrr dhomh," ars esan, "dhol
a dhùsgadh an tàilleir."
"Dad," ars an t-Eireannach, "leig mise," ars esan,
"far ... agus dùisgidh mise e. Fan thusa am falach."
Dh'fhalbh an t-Eireannach. Dhùisg e an tàillear.
Phut e e.
"O Dhia," ars an tàillear. Dh'fhosgail ...
"Càit a bheil mi," ars esan, "mar seo?"
"O," ars an t-Eireannach, ars esan, "tha thu ann an
Ifrinn."
"O Dhia," ars an t-Eireannach (sic) "Cuin a thàine
mi seo?"
"Thàine tu ann," ars esan, "a-raoir." Agus
"Och," ars an t-Eireannach, "bidh thu math gu
leòr ann a sheo. Chan eagal ... deifir dhut."


"Dè," ars an t-Eireannach, "an obair a
chòrdadh riut? Dè an obair a bh' agad a
chòrd riut?"
"Well," ars an tàillear, "nuair a bha mi air
an t-saoghal eile," ars an tàillear, "'s ann
'nam thàillear a bha mi."
"Am biodh tu airson faighinn 'nad thàillear
ann a sheo?"
"Bhiodh gu dearbh," ars... ars an tàillear.
Dh'fhalbh an t-Eireannach 's fhuair e pocanan
'S Well ... snàthad mhór 's snàth, 's thuirt
e ris an tàillear, "Well," ars esan, "nì thu
briogais suas air a siod," ars esan, "'s bidh
i deiseil agad," ars esan, "aig sia uairean."
Bha an tàillear ag obair ann o shin 's dùil
aig an tàillear fad an t-siubhail g' ann an Ifrin
a bha e. Agus seoach aig sia uairean thuirt an t-
Eireannach ris an Sgitheanach, "'S fheàrr dhomh,"
ars esan, "dhol a dhùsgadh an tàilleir."
"Fan thusa," ars an t-Eireannach, "agus dùisgidh mis'
e."
Chaidh an t-Eireannach suas far a robh a
's dhùisg e e, agus botul uisge-bheatha aige.
"Seo," ars an t-Eireannach, "dram."
"O cha ghabh mi idir e," ars an tàillear, "gur
e an deoch a chuir a seo mi," ars esan. "Bha


mo mhàthair ag ràdh rium," ars esan, "duine
bhios
sam bith a th' air a' mhisg g' ann dìreach an
Ifrinn a dh'fhosglaidh e shùilean."
"Hod!" ars an t-Eireannach, "àite math tha
seo. Gabh sin," ars esan.
Thug an t-Eireannach air an tàillear dìreach
làn a bhroinne dhen deoch òl gus a robh an t-E
an tàillear cho marbh leis an deoch 's a bha e
dol sìos dhan toll-ghuail
Dh'fhalbh iad an uair sin 's thog iad an tàillear
air falbh, 's thug iad dhan taigh-loidsidh e
a's a robh e an oidhche mun d'fhalbh e.
Agus làrna-mhàireach dh'fhosgail an tàillear
a shùilean 's choimhead e mach agus chunnaic
shìos
e an stiomar air an tàinig e bìdeag bheag aig
a' cheidhe. Agus cha do leig e dad air, ach
dh'èirich e sìos, 's ghabh e dhan stiomar.
Cha do dh'èi... Cha do chairich e as an
stiomar gus do ràinig i an t-Eilean Sgitheanach
air ais.
Agus chaidh e dhan eaglais Di-Dòmhnaich,
Là na Sàbaid. Agus bha am ministear ann a
shin a' preach-adh gu feumadh daoine gnìomhan
math a dhèanamh airson an droch àite a sheachnadh
ist!
Dh'èirich an tàillear, "Ist!, ˩˧ ist!," ars esan ris
a' mhinistear. "Chan eil e," ars esan, "a leth cho
dona 's a tha thu 'g ràdh. Mise a bh' ann," ars
esan, "'s fhuair mi biadh is deoch ann."


