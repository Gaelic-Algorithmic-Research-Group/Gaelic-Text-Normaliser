Informant : Peter MᶜCormick, Hacleit, Benbecula.
SA 1968/154 A4
Collector : D.A. MacDonald
cf. AT 550
Mac Tighearna na Gréige agus na Fuamhairean.
Bha tighearna a's a' Ghréig aon uair a siod
's bha e pòsda agus bha aon ghille aige. Agus
bhàsaich a' bhean aige air a' ghille bha sin
agus phòs e rithist. Bha 'mhuime uamhasach
dona fhéin dhan ghille, an té ... nuair a
phòs esan. Bha i uamhasach dona dha.
Cha robh e ach a null 's a nall 's cha robh
fhios aige dé dhèanadh e. Cha bhiodh e
ach a wander-igeadh feadh a' chladaich
's a chuile rud a bh' ann.
Latha dhe na lathaichean dh'fhalbh e co-dhiubh
sìos chon a' chladaich agus fhuair e ite
bhrèagha a's an t-siùrr agus thuirt e ris
fhéin, "Bheir mi dhachaidh an ite tha seo,"
ars esan, "gu m' mhuime feuch an dèan i
ris
toileachadh rium."
Thug e leis i co-dhiubh 's chaidh e
dhachaidh 's thug e dha 'mhuime i.


Dh'fhalbh a mhuime an uair sin agus
thuirt i ris, "Tha mi 'dol a chur geasaibh
ort," ars ise. "Tha mi 'cur mo gheasaibh 's mo
chrosaibh ort," ars ise, "mo naoi buairichean
mnatha sìthe siùbhla seachrain, do laoghan
beag is miotaiche na mi-threòraiche na thu
fhéin," ars esan. "Gheibh thu," ars ise, "do
chruit 's do chaitheamh-beatha thois
ise
dhiot," ars ise, "mur a faigh thu am
a robh ... a
beothach ás do dh'fhalbh an ite bha seo."
cheas...
Well, chuir esan a cheart ˩˧ gheasaibh oirrese
agus a cas a bhith air an tobhta an taighe
's a chas eile air
"Tog dhiom do gheasaibh," ars ise, "'s togaidh
mi dhiot e."
"Cha tog 's cha lea... leag," ars esan.
Chaidh e co-dhiubh ... Dh'fhalbh e agus
chum e reimhe. Aa well, bha e 'cumail
reimhe co-dhiubh agus thànaig e mar seo
tarsuinn air ... fuamhaire. Chaidh e staigh
agus thachair boirionnach brèagha ris a's
an do... dorus.
"Dé," ars ise, "an truaighe a chur thusa seo,"


ars ise, "go tàna mise?"
"O cha robh mi ach a' gabhail an rothaid," ars esan.
"Thig a staigh," ars ise, "'s gu faigheadh tu biadh
mun tig am fuamhaire," ars ise. "'Se duine,"
ars ise, "uamhasach fhéin fiadhaich a th' ann
agus 's e daoine a tha e a' marbhadh," ars
ise, "agus tha e 'gan itheadh a rithist,"
ars ise.
Agus fhuair e am biadh co-dhiubh agus
"Cuiridh mi nist ann am falach thu," ars ise.
"Chan fhada gon a tig am fuamhaire."
Chuireadh ann am preasa mór e co-dhiubh
's bha e cho fosgailte 's chunnaic esan nuair
a thànaig am fuamhaire. Agus ... Bha 'm biadh air ...
Dh'fhoighneachd e dheth ... am boirionnach
a bha staigh, "Bheil am biadh deiseil?"
ars esan.
"Tha," ars ise.
Chuir i air a bheulaibh e co-dhiubh.
Shad e mach as a bheul 's ars esan,
"Tha seo grod," ars esan. "Faigh," ars esan,
rud fresh dhomhsa.
Well, bha an duine a thànaig a staigh


bha e air a chur sìos an cellar a bha seo
agus e beò air muin chàich. Agus ghabh
e fhéin sìos agus dh'fhosgail e an cellar agus
thug e pìos mór, mór á sliasaid an duine a
thànaig a staigh mu dheireadh mac an tighearna.
Agus "Cuir siod air," ars esan. "Tha e fresh,"
ars esan. "Tha mise 'dol a chadal treis
gon am bi am biadh deiseil."
Dh'fhalbh ise 's ghabh i null 's chuir i seo
an darna taobh 's chaidh am fuamhaire dhan
leabaidh. Agus nuair a bha i 'smaointinn gu
robh e 'na chadal dh'fhalbh i agus thill i sìos
agus thill i air n-ais am pìos a bha sin
an sliasaid an duine. Chuir i bandage air
co-dhiubh.
Dh'éirich esan co-dhiubh agus dh'fhoighneachd
a dhith, "Bheil baughtaichean iaruinn agad?"
"Tha," ars ise.
Dh'fhalbh e agus chuir e na baughtaichean
iaruinn anns an teine agus nuair a bha
iad geal ghabh e null chon an fhuamhaire 's
fear...
e a's an leabaidh agus chuir e ˩˧ fear dhe
na baughtaichean a's gach sùil dheth.
Agus dh'éirich am fuamhaire agus gun se...
faicinn leus. Dh'fheuch e air dorus na


h-uamha agus nuair a bha e 'dol a mach
chuir esan am baughta dearg eile 'na thòin.
Agus bha am fuamhaire marbh agus thiodhlaic
e fhéin 's an letidh a bha sineach am fuamhaire.
Dh'innis ise dha 'n stòiridh co-dhiubh far
a robh na h-eòin, uamha eile.
"Ach," ars ise, "thoir an aire nach toir thu
sgiamh air an eun," ars ise, "neo marbhaidh
air ...
am fuamhaire thu nam feuchadh tu ˩˧ air a
ghoid."
fhios agad,
O well, bha an gnothach, ˩˧ a' sealltainn cho
brèagha 's bha na h-eòin air a' phond a
bha seo 's dh'fhalbh e 's dh'fheuch e air
fear dhiubh. Thànaig am fuamhaire a mach.
"Tha do bheatha agam," ars am fuamhaire.
"Tha thu 'feuchainn air an eun," ars esan.
"O gabh mo leisgeul," ars esan, "cha do
rinn mi ach coimhead air."
"Thig a staigh," ars am fuamhaire. "'S e colas
duine tapaidh a th' ort," ars esan.
Chaidh e staigh agus fhuair e biadh
bhuaithe cuideachd. Chaidh e mach an
làrna-mhàireach agus ... air son practice
thoir dha air a' chlaidheamh. Cha


robh feum sam bith aige san air. Bha e cho
math ris an fhuamhaire fhéin.
"O 's e duine tapaidh a th' unnad," ars esan.
"Faigh dhomhsa a leithid seo," ars esan, "a
bhoirionnach tha an taobh thall dhen allt i"
ars esan. "Tha i aig na robairean," ars esan, agus
"mo nighean fhìn," ars esan. "Agus ma gheibh
thu i," ars esan, "gheibh thu ri pòsadh i.
Bha allt mór ann a shin co-dhiubh. Shnàmh
esan an t-allt agus chaidh e chon an àite
a's a robh na robairean. Bha dà fhear
dheug ann a shin. Chuir e crìoch air a
chuile duine aca, ach 's e 'chailleach mhór
bu duilghe dha leis, se am màthair. Thug e
leis an nighean aig an fhuamhaire a nall
air a mhuin agus thuirt am fuamhaire ris,
ars esan.
"'S ann leat a tha i nist," ˩˧ "'s pòs i."
"Chan eil rathad agam air sin a dhèanamh,"
ars esan. "Tha mi air gealltainn dhan té
a bha 'san uamhaidh eile."
Agus thill e chon na té a bha 'san uamhaidh
eile agus thill e dhachaidh dhan Ghréig.


Agus dh'innis e dha mhuime, mar a dh'éirich
dha, na sgeulachd. Agus thòisich ise air
a dhol 'na chéile air n-ais, a' mhuime,
agus nuair a bha i air thuar a bhith beò
air n-ais tharruing e 'n claidheamh 's
chuir e dhith an ceann. Agus thill e
an té ...
agus phòs e ˩˧ a' cheud té bha 'san uamhaidh
agus bha iad gu dòigheil a's a' Ghréig
a rithist.
Dhealaich mise rithe.
DAM Well, tha i math agus 's math a dh'innis
sibh i cuideachd. Agus bheil dad a
thuairmse agaibh, a Phàdruig, có aige a
chuala sibh an toiseach i sin?
PMᶜC A Dhia, chan eil. Chan eil tuairmse agam
idir. Bhiodh m' athair, fhios agad,
a' falbh air chéilidh 's bhiodh e
'cluinntinn a leithid de sgeulachdan.
Bhiodh e 'ga h-innseadh dhuinne nuair
a thigeamaid dhachaidh.
DAM Bhitheadh dìreach.


