Informant : Mrs. K Dix, Berneray,
Collector : Ian Paterson
SA 1969/87 B2
Fras Bhrochain.
AT 1381B/1600
'S e seo seann sgeulachd a chuala mi o chionn fhada,
agus bha ... 's e ... 's e seann .. uamhasach sean a tha e.
Chuala m' athair e nuair a bha e 'na bhalach òg, mu
dheaghainn an oidhche bha fhras bhrochain ann.
Agus 's e dithis a bha 'fuireach, Eoghann agus Màiri,
bha iad a' fuireach treis mhath a mach a's a' mhonadh.
Agus nuair a thigeadh an sneachd a's a' gheamhradh bhiodh
na féidh a' tighinn a nuas chon an dorais, 's bhiodh am
boireannach a' caith thuca beagan buntàta 's bhiodh iad
'toir dhaibh sguab arbhair.
'S an geamhradh a bha seo bha e cruaidh, 's cha robh
móran aig Màiri 's aig Eoghann. Agus 's ann a thuirt i
ri Eoghann. "O well, nam biodh an t-uachdaran cho falamh
ruinne cha bhiodh e gun fhiadh aige."
"O ma tha," ars eisean, "'s ann is fheàrr dhomh fhéin feuchainn
a faigh mi fear."
"'S ann," ars ise. "Thoir leat an slacan a màireach agus feuch
air fear dhe na h-aighean e. Agus," ars ise, "ma chuireas
tu tarsainn e nì sinn fhéin an còrr."
'S e sin an rud a rinn e. Thug Eoghann a mach an
slachdan, 's nuair a thug e am biadh dhan fhiadh
dh'fheuch e mun cheann e 's leag e e. 'S chuidich a
bhean e 's chuir iad a staigh dhan bhàthaich e, agus
dh'fheann iad a, agus chuir iad an craiceann air sparan
a's a' bhàthaich.
Agus an t-àm sin fhad 's a bha Eoghann a' criochnachadh
an geir, am mineach thoir ás 's a chuile sìon 's ann
a chuir a bhean na bh' aice de mhin-eòrna ann am
prais mhór air an teine. Agus chaidh i mach leis


chon na tobhta agus chaith i e air na craobhan e
's air na h-uinneagan 's air a chuile h-àite.
Ach mun do dh'fhalbh i mach leis 's ann a chuir
is rud
a chuile prais is cuinneag ˩˧ a bh' aice airson am
brochan a shàbhaladh dha na coin 's dha na cait.
Ach co-dhiubh nuair a thàinig an duine staigh thuirt
e, "Well, chan fhaca mise a leithid seo riamh.
Cha mhór nach do bhàthadh mi le brochan a' tighinn
dhona
a staigh. Tha e colach gu robh fras mhór brochain
ann."
"O bha gu dearbh."
"O," ars esan, "feumaidh tusa dhol dhan sgoil
a-màireach, agus bheir thu ... mise dhut pìos agus
théid thu dhan sgoil leis agus bidh thu ann fad an
latha, 's cha ruig thu leas tighinn dachaigh gu biadh."
Dh'fhalbh am bodach 's thug e leis pìos, agus bha
'chlann air an dòigh chionn am bodach a bhith
còmh riutha fad an latha.
Agus bha e 'g innse sgeulachdan dhaibh, 's cha mhór a
dh'ionnsaich e. Ach co-dhiubh nuair a thàinig e
dhachaigh air an oidhche thuirt a' chailleach ris ciamar a
fhuair e air adhart san sgoil. 'S ò bha e glé thoilichte.
ars esan
"Ach," "carson a chuir sibh innte mi?"
"O bidh fhios agad air a sin fhathast."
Co-dhiubh cha robh air a sin ach sin fhéin. An ceann
mìos no sia seachdainean 's ann a bha an gamekeeper
a' tighinn mun cuairt, agus chunnaic e craiceann an fhéidh
aig Eoghann a's a' bhàthaich.
"Eoghainn," ars esan, "do mharbh thu fiadh?"
"Mharbh," ars eisean. "Mharbh mi fiadh gun teagamh."
"O théid thu dhan phrìosan air son sin."


"O well, chan eil cothrom air ma théid."
ch...
Co-dhiubh ˩˧ dh'innis an geamair dhan a chuile duine
mur dheaghain a rinn Eoghann air an fhiadh, fhuair
e sumanadh 's b' fheudar dha a dhol gu cùirte.
Thuirt an siorram ri Eoghann, "O Eoghainn," ars
eisean, "do mharbh sib' fhéin fiadh?"
"Mharbh gun ur cead mharbh mi fiadh gun teagamh."
"Dé nis an innis sibh dhomhsa dé cho fada 's on
a mharbh sibh am fiodh sin?"
"O tha," ars eisean, "chan eil fhios agamsa dé an
date a bh' ann no sìon," ars esan, "ach 's ann an
oidhche bha 'fhras bhrochain ann."
"An oidhche bha 'fhras bhrochain ann. Cuin a nis a
bha sin?"
"Bha an latha mu dheireadh a bha mise 's an sgoil."
"O Eoghainn bhochd," ars eisean, "nach iad a bha
cruaidh do thoirt suas airson fiadh a thog thu
o chionn dà fhichead bliadhna. Tha mi cinnteach
gu bheil sibh faisg air trì fichead,"
"O tha, a chuile latha dheth."
"O ma tha, chan urrainn domhsa sìon a dhèanamh airson
gu do rinn sibh cho fad sin e. Fhalbhaibh sibhse
dhachaigh, agus coma leam dhen a leithid sin.
Cha robh sin ach droch dhaoine bha 'g innse nam breugan
mur deaghain."
Agus fhuair Eoghann ás leis an fhras bhrochain, agus
bha pìos dhen fhiadh aige, tha iad a ràdh, nuair a
chaidh e dhachaigh.


