Informant : Pàdruig Mac a' Phì, South Uist.
Collector : D.A. MacDonald SA1964/42 A8
AT1363
Fear a fhuair cuid na h-oidhche 's an Eilean Sgiathanach
Naidheachd bheag a chuala mi ann a seoach aig
fear a mhuinntir na dùthcha againn fhìn,
fear a mhuinntir taobh a deas Loch Baghasdal,
a's a' cheann eile aige. Bha e aig an iasgach,
agus bha e 'feitheamh air càch a' tighinn. Rànaig
càch roimhe air fad, ach bha esan a' tighinn
leis fhéin co-dhiubh.
Agus nuair a bha e 'tighinn throimh 'n Eilean
Sgiathanach bha aige ri tighinn ... Bha iad
a' faighinn na pacaid an uair sin 's bha
iad a' tighinn gu ruige Loch nam Madadh.
Bha aca ri coiseachd throimh 'n dùthaich.
Ach co-dhiubh nuair bha esan a' tighinn
throimh 'n Eilean Sgiathanach, thànaig
an oidhche air 's thànaig e chon an taighe
bha seo. Thuirt e ris fhéin gun rachadh
e null feuch a faigheadh e cuid na


h-oidhche ˩˧ ann. Chaidh e staigh. Nuair a
adh
chaidh e staigh bha leth sheann duine agus a
bhean a staigh. Agus chuir e fàilte orra
Dh'fhoighneachd e dhiubh am faigheadh e cuid
na h-oidhcheadh. Thuirt iad sin ris gu robh ...
Thuirt am bodach ris an toiseach gu robh e
fuathasach duilich, gu robh traveller a' tighinn
thuca a nochd, agus nach robh an taigh ach
beag, 's gu robh iad ann triùir, e fhéin 's a
bhean 's a nighean, agus gu feumadh an
nighean a bhith cadal a muigh nuair a
thigeadh an traveller, gu robh taigh beag a
a's
muigh far am biodh i 'cadal, nach b'
urrainn daibh a chumail, ach gu
faodadh e fuireach 's gu toireadh iad
dha biadh.
Well, fhuair e 'bhiadh, 's thuirt a' chailleach
a seo nuair a ghabh e am biadh, "'S ann
is fheàrr dhut fuireach," ars ise, "gus a
tig an traveller, agus ma dh'fhaoidte
gum biodh e deònach gu leòr cur suas


còmhla riut air son na h-oidhcheadh, 's ma
bhitheas chan eil sìon againne 'na aghaidh.
Co-dhiubh, rinn an t-Uidhisteach seo
?
Thànaig a sin an traveller 's chaidh e fhéin
's an t-Uidhisteach an seanchas ri chéile.
Bha iad treis a' seanchas. Dh'innis e mar a bha.
O 's ann a bha an traveller fuathasach, fuathasach
toilichte duine bhith còmhla ris air son na
h-oidhcheadh.
Co-dhiubh chaidh iad a seo a chadal.
Cha robh a's an taigh ach dà rùm 's chaidh
iad ... dà leabaidh. Co-dhiubh, an dà
leabaidh ceangailte ri chéile, agus cha
robh an solus aig an àm cho math 's a tha
e an diugh. Ach co-dhiubh chaidh am
bodach 's a' chailleach dhan leabaidh aca
fhéin, 's chaidh an traveller agus an t-
Uidhisteach dhan té eile.
Co-dhiubh nuair a bha an taigh air gabhail
mu thàmh 's gun ghuth, a réir mar a bha 'dol
?
phut an traveller an t-Uidhisteach. Thuirt e ris,
"Tha mise nist," ars esan, "a' dol a mach a


choimhead air an nighinn ruaidh," ars esan,
A chuile bliadhna bhios mi 'tighinn bidh
mi 'cur seachad na h-oidhche còmhla rithe
muigh," ars esan, "gun fhiosd dhan bhodach
's dhan chaillich. Agus na leig thusa dad
ort," ars esan, "g' eil mi falbh."
"O," ars an t-Uidhisteach, "tha sin ceart gu
leòr."
Agus dh'fhalbh an traveller a mach air a
shocair.
air
a dh'
Co-dhiubh, null ˩˧ treis dhan oidhche, ge
?
brith dé an riastradh a bhuail a' chailleach
dh'éirich i, agus nuair a bha i
'tilleadh dh'fhairich i ... Thòisich i
le làimh air feuchainn feuch am faigheadh
a's
i an leaba far a robh am bodach, 's fios
aice gu robh an dà thraveller aig a ceann
agus gum biodh am bodach leis fhéin
Well, nuair a fhuair i seo an leaba 's
nach robh ann ach an aon duine, ghabh i
staigh ri thaobh ann a sin. Gu tubaisteach,


dé bha seo ach an t-Uidhisteach. Agus bha
esan 'na dhùisg agus cha do leig e dad air
ach bha 'chailleach ri thaobh fad an t-siubhail.
Ach a seo an ceann treise thànaig an traveller,
agus thòisich e fhéin air an achd ceunda le
'làimh, 's an dorcha ann, feuch a faigheadh
e mach có leaba a's a robh an aon duine,
agus fhuair e seo an leaba, agus chaidh e
staigh ri taobh a' bhodaich, fear an taighe.
Co-dhiubh nuair a dh'atharraich e e fhéin 's an
leabaidh, phut e am fear a bha ri 'thaobh.
"A ghràidhein," ars esan "'s ann agamsa bha
ars esan,
an oidhche raoir," ˩˧ "còmhla ris an nighinn ruaidh,"
ars esan. "Nam biodh fhios agadsa air," ars esan,
"'s e chòrd rium," ars esan, "fìor oidhche
mhath agam," ars esan.
"Dé, am Fear Mór," ars am bodach, "tha thu 'g
ràdh, còmhla ris an nighinn agamsa?"
Agus dhùisg a' chailleach 's chuala i an gnothach
a bha seo.
Agus "thusa," ars esan, "còmhla ris an
nighinn agamsa."


Thòisich an racket aig an dithis a bha shìos.
Phut a' chailleach am fear a bha ri 'taobh.
"Iain, a m' eudail," ars ise, "dùisg cho luath 's
a rinn thu riamh 's na travelleran air a dhol
bharr a chéile."
Co-dhiubh, dh'éirich an t-Uidhisteach an uair
sin. Thuig e mar a bha agus rinn e air
an dorus. Chuir e air a' bhriogais 's
sgiblich e leis chuile sìon a bh' ann, agus
air a rathad...
tharruing e ˩˧ Dh'fhàg e na travelleran 's
a' chailleach 's a chuile duine a bh' ann
ag ithe a chéile. Nuair a shoilleirich
an latha 's a sheall e air fhéin, dé bh' air
ach briogais an traveller. Agus thànaig e
gu taobh deis Loch Baghasdal 's briogais an
traveller air.
"Sin mar a chuala mise, co-dhiubh.


