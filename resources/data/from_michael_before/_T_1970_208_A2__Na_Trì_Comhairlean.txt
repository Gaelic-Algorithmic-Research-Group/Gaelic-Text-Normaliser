Informant : D.A. Johnson, Aird Mhór, South Uist.
SA 1970/208 A2
A.J.
Collector : D.A. MacDonald
Na Trì Comhairlean.
AT910B
Well, chuala mise mar a bha siodach duine ann,
bh'
agus bha e pòsda, agus bha ... bha an saoghal
cruaidh air co-dhiubh. Cha robh móran aige
dhen t-saoghal. Agus bha aon ghille aige, agus
bha e air tighinn suas 'na chnapach math. Agus
's ann a studaig e seoach co-dhiubh gu rachadh
e feuch am faigheadh e obair, am bodach fhéin.
Agus dh'fhàg e a bhean agus an gille a staigh.
Ach 's e seo an rud a rinn e, co-dhiubh! dh'fhalbh
e. Agus 's ann gu tuathanach a chaidh e, pìos
math air falbh a's an àite. Chan eil fhios 'am
an ann 's an aon bhaile riutha fhéin no có as
a bha e ach bha e air falbh pìos math o'n
taigh co-dhiubh.
Agus 's e an tuarasdal a fhuair e o'n tuathanach
seo not 's a' bhliadhna agus paidhir bhròg.
Agus bha e 'g obair a nist aig an tuathanach
a bha seo. Agus thànaig a seoach ceann na
bliadhna. Agus thuirt e ris an tuathanach gu


robh e 'smaointinn gum biodh e 'falbh.
"'N dà," ars an tuathanach," ars esan, "ma tha
thu 'falbh," ars esan, "bheir mise comhairle
ort," ars esan, "ach cosgaidh a' chomhairle
dhut not," ars esan.
"O seadh," ars am bodach.
"Ma bhios tu air a son faodaidh tu gabhail."
"O bu mhath leam a' chomhairle cuideachd," ars
am bodach, "a chluinntinn," ars esan.
"O ma tha," ars an tuathanach, ars esan, "bheir mise
comhairle ort ach cosgaidh i dhut not,"
"O glé cheart, ma tha," ars am bodach.
"Well," ars esan, "ma bhios tu," ars esan, "a' gabhail
rathad sam bith," ars esan, "a falbh air àite
sam bith," ars esan, "agus gun tig thu ... tha ... can
gun tig thu air dà rathad, agus tha rathad
goirid, salach ann a gheibh thu dhan àite a
tha thu 'dol ann," ars esan, "na's giorra," ars esan;
"agus tha rathad fada, glan ann. Agus," ars esan,
"gabhaidh tu," ars esan, "an rathad fada, glan,
's na gabh an rathad goirid, salach idir."
Well, 's ann mar seoach a bha,


"O ma tha," ars am b... ars esan, "'s fheàrr dhomhsa,"
ars esan, "fantail bliadhna eile agaibh."
"Glé cheart," ars an tuathanach, "tha mise glé dheònach
sin."
Agus 's e seo an rud a rinn e. Dh'fhasdaidh
e bliadhna eile ann. Agus thug e 'bhliadhna
suas. Bha e 'g obair còmh ris an tuathanach
's 'dèanamh obair an tuathanaich a sin,
ge brith gu dé an obair a bha e ris. Ach
bha 'bhliadhna a seo a' teannadh suas, agus
nuair a rànaig a seoach ceann na bliadhna
thuirt am bodach gu robh e 'dol a dh'fhalbh,
gu robh e air son a dhol dhachaidh. Agus ...
"Well," ars am bodach, .. ars an tuathanach, ars esan,
"Bheir mi dhut ... bheir mi comhairle eile ort
an dràsda rithist," ars esan, "agus cosgaidh
"fhéin not dhut," ars esan.
"O ma tha," ars am bodach, ars esan, "bidh mise
cho falamh 's a bha mi riamh," ars esan.
"O chan eil fhios agamsa," ars an tuathanach,
ars esan, "the... air do thoil fhéin," ars esan,
"an gabh thu a' chomhairle," ars esan, "gos nach gabh,"


ars esan, "ach ma ch... ma bheir mise 'chomhairle
ort," ars esan, "bidh i not ag... ort," ars esan.
"O ma tha," ars am bodach, "ceart gu leòr. Cluinneam
i," ars esan.
"Well, 's e sin a' chomhairle a bheir mi ort,"
ars esan. "Tha thu," ars esan, "a' gabhail an
rothaid," ˩˧ "tha thu 'falbh a dh'àite" ˩˧ "làn gu
ars esan,
ars esan.
bheil thu 'falbh a dh'àite," ars esan, "thig
an oidhche ort," ars esan, "'s ma théid thu gu
ruige taigh," ars esan, "agus gun ann," ars esan,
"ach a' bhean 's an duine," ars esan, "tha an
duine sean," ars esan, "agus tha 'bhean ˩˧ "gu math
òg," ars esan,
òg," ars esan, "na fan idir ann nach robh i
colach a bhith aig ... aige idir," ars esan, "na
fan idir ann," ars esan. "Agus," ars esan, "an taobh
an aghaidh sin a rithist," ars esan, "ma tha an
duine òg," ars esan, "agus a' bhean sean," ars
esan, "na fan na's motha ann. Ach," ars esan,
"ma tha iad colach ri chéile ann an aoisean,"
ars esan, "faodaidh tu 'fuireach."
Agus ... "O ma atha?" ars am bodach, "faodaidh
mise fuireach bliadhna eile."
Well, 's e seo an rud a  rinn e ' Fhuair


e 'phaidhir bhròg ach cha d'fhuair e an not.
Dh'fhan e bliadhna eile aige. Agus bha e
'g obair fad na bliadhna aig a seo. Agus
thànaig a seo ceann na bliadhna agus thuirt
am bodach gu robh e 'dol a dh'fhalbh, 's
gu robh e 'dol a dh'fhalbh an dràsda
co-dhiubh, ˩˧ bhiodh comhairle ann no as, no
co-dhiubh
gu dé rud a bhiodh ann, gu robh e 'dol a
dh'fhalbh an triob seo, gu robh e air son
faicinn gu dé mar a bha an fheadhainn
a dh'fhàg e as a dheaghaidh. Agus ...
"O seadh," ars am bodach ... ars an tuathanach.
"Well," ars esan, "bheir mi comhairle ort," ars esan,
"ma ghabhas tu i," ars esan. "Chan eil mi 'g
iarraidh ort a gabhail mur a togair thu fhéin.
Ach," ars esan, "ma ghabhas tu i bidh i not ort."
"O well, glé cheart," ars am bodach. "Dòch g' eil
na brògan agam co-dhiubh," ars esan, "'s chan
ars esan.
eil an còrr agam air son m' obrach," ˩˧ "ach sin fhéin.
"Well, chan eil," ars an tuathanach, "ach na
comhairlichean, agus dh'fhaodadh na
comhairlichean fhéin," ars esan, "feum a


dheanadh dhut."
ars esan,
Agus ... "Well, ma tha," ars am bodach, ˩˧ "cluinneam
a' chomhairle."
"Well, bheir mi ... innsidh mi sin dhut," ars esan.
"Smaointich ma bhios tu 'dol a dhèanamh
sìon," ars esan, "rud sam bith," ars esan,
"rud sam bith," ars esan, "smaointich trì
uairean," ars esan, "mun dèan thu e," ars esan.
ars esan,
"Agus," ars esan, "na dèan" ˩˧ "air an latha gu
bràth rud a bhios an t-aithreachas ort air
an oidhche air a shon," ars esan, "no idir," ars esan,
"air an oidhche a bhios an t-aithreachas ort
air an latha air a shon."
"O seadh," ars am bodach. Agus "Well," ars
am bodach, ars esan, "bidh mise fàgail," ars esan,
slàn agaibh," ars esan.
Agus dh'fhàg e slàn aig an tuathanach, 's
dh'fhàg an tuathanach, slàn aige, 's bha e glé
thoilichte a's a' bhodach. Rinn e suas
a' phaidhir bhròg dha, 's chuir e ann am
parsal iad, agus an fheadhainn eile a
bh' aige. Agus dh'fhalbh an duine a nist.


Agus bha e 'gabhail air falbh, agus co-dhiubh,
mar a thuirt an tuathanach ris thànaig e gu
dà rathad ann a sheo. Agus nan gabhadh e
nist an rathad goirid, salach a bha seoach
thigeadh e dhan bhaile na bu luaithe na
an rathad fada, glan. Ach studaig e air comhairle
an tuathanaich, agus ghabh e an rathad fada, glan.
Agus rànaig e seoach am baile, agus thànaig
e gu taigh a bh' ann an iomall a' bhaile a sin,
agus chaidh e chon an doruis, agus thànaig ...
Bhuail e an dorus agus thànaig boirionnach òg
ann a shin chon an doruis, a dh'fhosgladh
an doruis dha. Dh'iarr i air tighinn a staigh.
Agus dh'fhoighneachd e dhi am faigheadh e
cuid na h-oidhcheadh aca, 's thuirt i gu
faigheadh.
Agus co-dhiubh seoach thànaig e staigh, agus
nuair a thànaig e staigh bha leth-sheann
duine 'na shuidhe an taobh shuas dhen
teine.
"An e seoach," ars esan ... "An e seo an duine agad?"
ars esan,
"'S e," ars ise.


"O seadh," ars am bodach.
Ach co-dhiubh rinneadh biadh, 's fhuair e
'bhiadh. Fhuair e biadh aca, agus nuair
a ghabh e 'bhiadh, bha an oidhche air tighinn
agus thuirt e:
"A," ars esan, "chan eil dùil 'am," ars esan,
"nach cum mi romham," ars esan, "gu fan
mise ... gu fan mi nochd idir," ars esan,
"ach cumaidh mi romham," ars esan, "agus
o'n tha 'n oidhche cho math," ars esan.
"O glé cheart," ars ... ars ise.
Agus dh'fhalbh e agus tharruing e mach.
Agus bha taigh ann a shin, taigh faisg air
an taigh mar gum biodh sobhul no rud-eigin.
'S e feur a bh' ann co-dhiubh, a's an àite
a bh' ann. Agus chaidh e staigh agus
chunnaic e gu robh feur ann, agus thuirt
e 'na inntinn fhéin, "Théid mi dhan fheur
"agus caidlidh mi air son na h-oidhcheadh,
agus leigidh mi seachad an oidhche ann a sheo.
'S e seo an rud a rinn e. Chaidh
e dhan fheur 's bha e gu h-àrd am
mullach an fheur, 's e gu math cosy,


blàth ann. Agus air treis mhath a dh'
oidhche seoach dh'fhairich e an dorus 'ga
fhosgladh. Agus có thànaig a staigh ach ise
's fear eile còmhla rithe. Agus bha iad a nist,
bha iad 'nan seasamh ris an fheur agus cha
tug iad an aire riamh dhan bhodach. Bha iad
air a bhith
˩˧ dorcha co-dhiubh. Cha tug iad an aire riamh,
ach, ge brith gu dé bha eatorra co-dhiubh, bha
am bodach a' gabhail stoc air a chuile sìon a
bh' ann.
Agus chuir e 'làmh sìos, agus thachair an
còta aige-san. Bha còta air an fhir ... an fhear
a bha còmhla rithese. Agus bha ... chitheadh
tu feadhainn dhe na còtaichean ... 'S bha
dà bhutan ann a sheoach a's a' chùl aca.
agus dh'fhalbh e agus thug e sgian as a
phòca agus gheàrr e an dà bhutan, as a' chòta,
agus chuir e ... chuir e an dà bhutan 'na
phòca.
Ach co-dhiubh seoach an làirne-mhàireach,
bha beum-sgéitheadh air a' bhualadh gur robh
am bodach an taighe, bha seoach air a mhurt,


air a mharbhadh. Agus chruinnich poilismain
's chruinnich luchd ... luchd timchioll an àite.
Well, mar a fhuaireadh gach duine fhuaireadh
am fear a bh' aig an tuathanach timchioll an àite.
Agus cha robh air a seoach ach dh'fheumte
cùirt a dhèanamh. Bha esan air a theàirdseadh
Cha robh fhios có mharbh am bodach, ach bha esan
air a thoirt suas. Bha ... Fhuaireadh timchioll
an àite e.
Well, chaidh e chon na cùirt, agus chuireadh
an case a bha seoach 'na aghaidh. Well, dh'
innis am bodach dhaibh - Thuirt esan ris ...
riutha, dh'innis e dhaibh mar a thànaig e
dhan taigh, agus nach do dh'fhan e idir ann,
gun d'fhuair e biadh ach nach do dh'fhan e
idir ann, agus gun deach e dhan t-sobhal
a muigh, agus gu robh e ann am feur a's an t-
sobhal, agus gun tànaig boirionnach an taighe
staigh, brith có am fear a bha còmhla rithe, agus
gu robh iad ann a shin. Agus dh'innis e dhi
a chuile sìon mar a thachair. "Agus," ars esan
"gu dearbhadh thoirt dhuibh," 's e 'cur a
làmh 'na phòca, 's thug e mach an dà


bhutan. "Siod," ars esan, "dearbhadh," ars esan,
"agus brith có air a bha an còta bh... bhuineas
na butain sin, sin," ars esan, "duine rinn
an cron," ars esan.
Well, thug ... Bha esan a's a' chùirt cuideachd,
's thugadh sùil; spotadh an còta aige nach ...
gu robh dà bhutan as a h-aonais. Cha robh
ach rinneadh greim aireasan, gur h-e rinn
am murt, gur e seo an duine 's an dé bhutan
ann a shiod dìreach a' maitseadh a' chòta aig,
's gur h-e bha còmhla rithe-se a's an t-sobhal.
Well, fhuair am bodach, fhuair e sìneadas
a chor-eigin air son na cùirt, agus nuair a
fhuair e clìoras iad, thug e aghaidh air an
taigh.
Dh'fhalbh e co-dhiubh, 's bha e 'falbh fad
an latha; ... thànaig an oidhche air, agus
bha e treis a dh'oidhcheadh co-dhiubh mun
do rànaig e an taigh. Agus cha robh dùraidhean ...
a' dol air na dorsan cur glasan an uair sin a' dol
air na dorsan ann. Cha robh orra ach
snec no rud-eigin a ghabhail togail. Ma


Ma dh'
Dh'fhaoidte gur e sreang a bh' air shec
's 'ga ... gu robh aca ach an t-sreang
a riobadh 's dh'fhalbhadh an snec.
Agus chaidh e staigh air a sh... air a
shocair fhéin. Bha iad air ... Bha 'bhean
air cadal. Cha robh solus no sìon. Ach
bha solus mar gum biodh solus na gealaich
a staigh throimh'n uinneig agus dh'fhosgail
e dorus an rùm a's a robh iad a' cadal
gu fàilidh, agus thug e an aire de cheann
dubh air a' chluasaig còmh ri ... còmh ria
ceann na mnatha.
O bhuail e 'san inntinn aige 's a' mhionaid
gur e fear a chor-eigin eile bha còmh ris a'
hean aige, agus thug e mach an sgian,
agus dh'fhosgail e an sgian, agus bha e 'dol
a mharbhadh ghabhail tuin... dìreach suas
'dol a chur 'na sgeineadh ann, nuair a
smaointich e air comhairle a' bhodaich,
comhairle an tuathanaich, e smaointinn trì
uairean mu dèanadh a rud a bha dùil
aige dhèanamh, agus gun e dhèanamh
air an oidhche rud a bhiodh an t-aithreachas


air air an latha, no air an latha rud a bhiodh
an t-aithreachas air air an oidhche ann.
Agus 's e seo an rud a rinn e. Dh'fhalbh e
agus dhùin e an sgian agus chuir e 'na
phòca i. Agus tharruing e leis an dorus
gu fàilidh sìos agus chaidh e mach.
Tharruing e leis an dorus a muigh agus chaidh
e mach as an taigh. Agus bhuail e an dorus
gu làidir, agus dh'fhairich e seoach a bhean
a' tighinn, 's thànaig a bhean agus dh'fhosgail
i an dorus.
"A Dhia," ars ise, "bheil sibh air tighinn?"
"Tha," ars esan, "mi air tighinn," ars esan.
"Có," ars esan, "a bheil duine ... bheil duine
agad a staigh a seo?" ars esan
"O chan eil duine seo," ars esan ... ars ise,
"ach am fear a dh'fhàg thu còmh riumsa,
an gi... an gille," ars ise. "'S tha e," ars ise,
"'na chadal shuas ann a shiod a's an leabaidh,"
ars ise.
Bha an gille nist fad nan trì bliadhna, thànaig
atharrachadh sgràthail air agus cha robh
teagamh aig a' bhodach nach e cuideigin
a bha còmh ris a bhean a bh' ann. Agus


cha do leig e dad air. Ach co-dhiubh dh'
éirich iad 's rinneadh biadh 's a chuile sìon.
Agus thug am bodach làmh air a' pharsal, agus
bha na brògan aige ann 'gam fuasgladh as
Agus a' phaidhir ùr mu dheireadh a seoach
thug e as, dh'fheuch e i agus bha na trì
notaichean a choisinn e air a dhinneadh
a chiofain ann an sròn na bròige, té dhe
na brògan.
Agus sin mar a chuala mise mu dheaghainn
a' bhodaich. Bha na trì notaichean aige, agus
ge brith gu dé fhuair e air sàilleabh na càirt
a' tighinn dachaidh agus na brògan.
AJ. Tha sin math ga rìreabh. Agus do dh'innis
sibh i seo riamh reimhe a nist? Bheil cuimhne
agaibh gu do ...
DAJ O chan eil ... chan eil ... Chan eil fhios 'am.
Tha mi cinnteach.
AJM Cha chuala mise riamh agaibh reimhe i,
DAJ Cha chuala duine co-dhiubh.
AJM 'S có aige chuala sibh i seo a rithist? An ann aig...
DAJ O, 's ann aig m' athair a chuala mi "
Aig m' athair a chuala ...


'S ann bhuaithe a bhithinn 'gan togail co-dhiubh.
Cha bhithinn ach ag éisdeachd ris nuair a bhiodh e 'gan
innseadh do dh'fheadhainn eile. 'S ann.
AJM O tha sin math ga rireabh.


