Informant : Angus MacLellan, Frobost, South Uist.
Collector : Calum I. MacLean
SA 1960/7 A3
An t-uachdaran agus an sagart t-amadan
Bha uachdaran ann a seo 's bha sagart air an fhearann
aige, 's cha robh aige mu dheaghain. Bha e 'smaointinn
gur e h-e a b' fheàrr ceann na e fhéin. Thachair e ...
an sagart ris latha bh' ann a sheo, 's thuir an t-
uachdaran ris gu feumadh e tighinn far a robh esan
o chionn trì latha agus gu robh e 'dol a chur aist air
a dh'fheumadh e fhuasgladh dha, neo gum biodh
am bàs aige.
O cha robh fios aig an t-sagart .... Bha fhios aige
gu robh spaoit aig an uachdaran dha co-dhiubh.
Agus chaidh e dhachaidh, agus có bha còmhla ris
an t-sagart ach bràthair dha, agus cha robh ann
ach amadan, ach bha e fuathasach colach ris an t-
sagart 'na chruthachd. Bhiodh e 'toir a char a gu leòr,
a' smaointinn gur e an sagart a bh' ann gus am bruidhneadh
e.
Chuir an t-ua... am fear gòrach fhéin chuir e amhail
air an t-sagart nach robh e cho toilichte 's a b' àbhaist da
bhith, agus dh'fhoighneachd e dheth, "cha chreid mi
fhìn," ars esan, "nach eil rudeigin a' cur dragh oirbh
an diugh."
an sagart
"'N dà, tha," ars esan. "Tha dragh orm gun teagamh," ars
esan,
agus chan fheàirrd thusa thu fhéin e," ars esan.
"Dé th' ann?" ars an t-amadan.
"A cha mhór is fheàrr dhomh sin innse dhutsa," ars esan


"An dèan e coire dhuibh?" ars esan.
"O cha dèan sìon," ars an sagart. "Tha agam ri dhol
a-màireach," ars esan, "far eil an t-uachdaran,
ars esan, "agus tha e 'dol a chur ceistean orm a
dh'fheumas mi fhuasgladh, neo gum bi am bàs
agam. Agus 's fhada o bha sin 'na bheachd."
"Tod!" ars an t-amadan. "Na cuireadh sin sìon
oirbh. Théid mise ann 'nur n-àite."
"'N dà, ge brith gu dé nì mise," ars esan, "cha dèan
thusa dad idir."
"'N dà, 's mise théid ann," ars esan. "Agus chan eil
ars esan,
duine air an t-saoghal," ˩˧ "as coltaichte ruibh na mise,"
ars esan. "Agus ma bheir sibhse dhomh ur n-aodach
ars esan, "chan aithnich e gu sìorruidh nach sibh a
bhios ann. Agus nach suarach an call ged a chuireadh
e mise gu bàs seach a dhol g' ur cur-se."
'S e seo a rinn an sagart. Thug e 'aodach dhan amadan
Dh'fhalbh an t-amadan làrna-mhàireach, 's bata aige,
's cha robh duine bha 'ga fhaicinn nach toireadh e
'mhionnan gur e an sagart a bh' ann. Rànaig e taigh
an uachdarain. Bheat e aig an doras. Thànaig an
t-uachdaran chon an doruis.
"Tha thu air tighinn," ars an t-uachdaran -
"Tha," ars an t-amadan.
"Thig a staigh," ars esan, "agus dh'iarr e air suidhe.
Shuidh e ... an t-amadan a' coimhead mun
cuairt.
"Bheil thu fut a nist," ars esan, "air son nan ceistean


tha mi 'dol a chur ort fhuasgladh dhomh?" ars esan.
"Tha mi 'smaointinn gu bheil," ars esan. "Dé th' ann?"
"Well, feumaidh tu innse dhomh a's a cheud àite,"
ars esan. "Tha thu 'nad dhuine fiosrachail," ars esan.
"Dé an dearbh bhad a's a bh eil meadhon an t-
saoghail?" ars esan.
Dh'fhalbh an t-amadan 's theann e null an séathar
's bhuail e am bata air meadhon an ruma.
"Well, siod e, ma tha," ars esan. "Meadhon an t-saoghail
ann a shiod."
"Ciamar a nì thu mach dhomhsa," ars an t-uachdaran,
"g' ann a siod a tha meadhon an t-saoghail?"
"Tomhais thusa bhuaithe siod," ars esan. "Mur a bheil
meadhon an t-saoghail ann a siod fuiligidh mise
am bàs," ars esan.
"Aye," ars an t-uachdaran, "tha mi 'faicinn g' eil thu
'gad shaoilsinn fhéin 'nad dhuine cliobhar," ars esan,
ars esan,
Agus ... "Innis dhomh, ma tha," ˩˧ "gu dé 's fhiach
mi."
Sheall an t-amadan.
ochd puinnd
"Tha mi 'smaointinn gu bheil
fhichead," ars esan.
"Ochd puinnd fhichead," ars esan.
"Seadh," ars esan.
"Tha thu ceàrr," ars esan.
"Chan eil," ars an t-amadan. "Chaidh an Slànuighear
a reic airson deich puinnd fhichead airgid," ars esan,


"agus b' fhiach e dà bhonn a bharrachd ortsa," ars esan.
"O chan eil do chreideamh seo do theagasg a dhìth orm
idir," ars an tuathanach t-uachdaran. "Ach chan
eil mi ullamh fhathast dhìot, a fhleasgaich.
Innis dhomh, ma tha, có air tha mi smaointinn," ars
esan.
"'N dà, tha sin furasda gu leòr dhomh," ars an
t-amadan. "Tha thu 'smaointinn gur e an sagart
tha 'bruidhinn riut," ars esan. "'N dà, chan e ach
an t-amadan, a bhràthair," ars esan.
"'N dà, Dhia," ars esan, "'s ann tha an t-amadan ann
mi fhìn," ars esan, "agus chan e thusa," ars esan.
"Ach fhalbh thusa dhachaidh," ars esan, "agus cha chuir
mise an còrr dragh ort fhéin na air an t-sagart."
ars esan.
Agus chan eil fhiosam ged a rachadh an sagart fhéin
ann an dèanadh e dad a b' fheàrr na rinn ...


