Informant : Nan MacKinnon
SA 1960/106 B2
Lisa Sinclair
Collector :
An Sagart 's an t-Amadan.
AT922
Bha sagart ann uaireigin an t-saoghal agus bha bràthair
aige a bha 'na amadan, agus bha e uamhasach
coltach ris an t-sagart, an t-amadan a bha seo
Agus dé thachair an triob a bha seo. Chuir an rìgh
g' a iarraidh, a dh'iarraidh an t-sagairt, agus e
... e 'dol a chur trì cheistean air. Agus mur a
biodh na ceistean aige bha an sagart a' dol a chall a
chinn. Bha e dol a chur a' chinn dheth.
O bha an sagart bha eagal uamhasach air ghabh e
eagal uamhasach nuair a chuala e seo, 's cha
robh fios aige dé dhèanadh e. 'S thuirt
an t-amadan, "Falbhaidh mise," ars e fhéin, "'nur
esan,
n-àite."
"O chan fhalbh, chan fhalbh," ars ˩˧ an sagart,
"cha dèan math dhut. Dé nì thusa?"
"Falbhaidh mi," ars esan an t-amadan.
Cha robh , ach chuir e air, chuir
an t-amadan air còta an t-sagairt 's an coileir
's an ada, 's thug e leis bata, 's dh'fhalbh e a
choimhead an rìgh.
Cha robh co-dhiubh ach chaidh e staigh far a robh
an rìgh. 'S bha an rìgh 'na shuidhe ann an
séathair mór brèagh ann a shin. Agus sheas e
air beulaibh an rìgh. Agus dh'fhoighneachd
an rìgh dheth cà robh meadhon an t-saoghail.
"Siod e," ars an t-amadan 's e 'bualadh a' bhata
mu ... air meadhon an ùrlair 's e 'ga chur
mun cuairt. "Siod," ars esan, "far eil meadhon


an t-saoghail."
"Seadh," ars esan, an rìgh. "Dé nist," ars esan,
an rìgh, "is d' fhiach mise?"
"Well," ars esan, an t-amadan, "reiceadh ar
Slànuighear," ars e fhéin, "airson deich buinn
fhichead. Saoileam," ars esan, gum b' fhiach
thusa an treasamh cuid dhe sin.
B' e sin an dara té aige air a freagairt.
Ach seo a nist an té mu dheireadh 's an té bu
duilghe. Thuirt an rìgh ris an amadan, dùil
aige gur e an sagart a bh' ann fad an t-siubhail
"Dé," ars e fhéin, "tha mise smaointinn an dràsda?"
"Tha," ars esan an t-amadan, "a' smaointinn," ars e
fhéin, "gur e an sagart a th' agad," ars e fhéin,
"ach chan e," ars esan, "ach an t-amadan, a bhràthair.
dhèanadh
Ach dé nist," ars e fhéin, "a dheanadh rinn an
sagart ort nuair a rinn amadan siod ort?"
Cha robh aig an rìgh ach a leigeil air falbh
Cha do rinneadh sgath air an t-sagart.


