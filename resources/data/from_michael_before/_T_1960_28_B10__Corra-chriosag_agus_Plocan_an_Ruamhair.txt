Informant : Mrs Marion Campbell, Frobost, South Uist.
Collector : Calum I. Maclean
SA 1960/28 B10
AT 1386+ AT 1653 Corra-chriosag agus Plocan an Ruamhair.
bodach,
Corra-chriosag agus bha i pòsda aig ˩˧ Plocan
an Ruamhair. Bhiodh am bodach a muigh
ag obair ann an gàraidhean 's 'cur chàil 's
'g obair dhen t-seòrsa sin, 's bhiodh ise staigh
Bhiodh i 'dèanamh searbhantachd dhi fhéin 's a'
snìomh. Nuair a thigeadh esan dhachaidh
bheireadh i thuice ceaille shnàth bh' aice, 's
thomhaiseadh i an shàithle ris mar sin.
"Rinn duine an t-aodach," ars ise, "'s cha b' e
cholann - Ghreugach"
Agus thilgeadh i 'cheaille suas.
"Bi thusa sin," ars ise, "far a bheil gu leòr
dhe d' sheòrsa."
Ach a seoach, mharbh am bodach a seo
mart. Agus shaill e 'bhó. Agus ...
"Tha nist," ars esan, "pìos feòla againn," ars esan
"mu choinneamh a chuile stoc càil a tha 's a
ghàradh," ars esan.
"Bheil?" ars ise.
"Tha," ars esan.


Agus nuair a dh'fhalbh am bodach an latha seo
dh'fhalbh ise mach feuch gu dé mar a bha am
bodach a' leagradh siod. Agus thug i thuice
?
pìos de dh'fheòil agus chuir i air muin a
chuile stoc a bha 's a' ghàradh e dhe na bha
's a' bharailt.
Agus nuair a thànaig am bodach chon an
taighe chan fhaiceadh e ach eunlaith a' seòladh
eòin,
's ag éigheach ˩˧ 's dh'fhoighneachd e gu dé
's
bha siod.
"Hud!" ars ise. "Chuir mise mach," ars ise, "an
fheòil," ars ise. "Bha thu fhéin a' ràdh gu
robh pìos feòla ann mu choinneamh a chuile
stoc càil a bh' ann."
"'N dà," ars esan, "'s ann tha 'chrois shaoghalta
ars esan, "air duine tha còmhla riu-sa," ars
esan, "agus cha bhi mise ann na's fhaide."
Dh'fhalbh e 's dh'fhàg e ann a shiod i as
a dheaghaidh.
Dh'fhalbh ise 'na leum as a dheaghaidh.
Dh'fhàg iad an taigh mar sin. Dh'fhalbh ise
'na leum as a dheaghaidh. Agus nuair a
rug i air, "An tug thu leat an doras?" ars esa
"Cha tug," ars ise.


Thill i 'na leum, agus thug i leatha an doras
agus na h-ursannan air a muin. Agus dh'
fhalbh e còmh ris an duine.
Nuair a bha iad a' dol pìos math air astar
ann an coillidh dhìrich iad suas gu h-àrd,
agus thug ise leatha a' chòmhla suas còmhla rithe
fhéin, agus bha iad a's a' choillidh.
Agus chunnaic iad a seoach dithis ... feadhainn
a' tighinn, còmhlan a' tighinn agus mart aca,
agus mharbh iad a' bhó. Agus bha iad a'
dèanamh teine agus 'g a ithe ann a shin.
Agus bha ise shuas gu h-àrd, agus ge brith
gu dé thànaig oirre, bha iadsan a' faireachdain
rudan a' tuiteam.
"Feumaidh," arsa fear aca, "gu bheil i fàs garbh
ars esan. "Tha na h-ùbhlan a' tuiteam."
"O tha," arsa fear eile.
Ach bha ise 'g òrdaich 's ag òrdaich feuch a
faiceadh i gu dé rud a bha iad a' dèanamh.
turais
'S nuair a ... turas dhe na tursan thuit i
fhéin 's a' chòmhla sìos air am muin.
Agus 's ann a theich iadsan. Dh'fhàg iad
a chuile rud a bh' ann a siod.
Dh'fhalbh ise 's thug i leatha maodal na bà,
agus bha i aice. Agus dh'fhalbh i fhéin


's Plocan an Ruamhair.
Agus latha ... oidhche thànaig oirre, bha iad ...
dhìrich iad suas a's na craobhan. Ach gu dé
bhàr
thànaig an oidhche sin ach robairean, agus
bha iad a' roinn airgid, agus chaidh iad far
a chéile mu dhéidhinn an airgid. Agus bha
ise shuas gu h-àrd agus i 'g éisdeachd
riutha. Agus neo-ar-thaing nach robh stòras
aca na ghoid iad, ach bha iad 'dol bhàrr
a chéile an àm a roinn.
Dh'fhalbh ise agus chuir i maodal na bà
mu 'ceann, agus leig i i fhéin sìos air am
muin. Agus nuair a chunnaic iadsan an
rud a thuit a mach a ghabh iad 's dùil
aca gur e an droch rud a bh' ann.
Thug ise leatha a chuile rud a bh' ann 's
thill i, i fhéin 's Plocan a' Ruamhair. 'S
cha ruigeadh iad a leas an còrr ruamhair a
dhèanamh tuilleadh. Bha iad glé dhòigheil
as a dheaghaidh sin.


