Informant : D.A. Johnson, Aird Mhór, South Uist.
SA 1970/209 B1
Collector : A.J. MacDonald
AT510
Na triùir pheathraichean (Cinderella)
Fear nach pòsadh ach an té dam freagradh bròg.
Well, tha 'n naidheachd tha mi 'dol a dh'innseadh
dhut ann a sheo-ach: 's e teaghlach a bh' ann.
Agus bha iad ... Tha mi 'smaointinn gur e triùir
nigheanan a bha 's a ... a bha 's an teaghlach.
Agus bha dithis aca uamhasach fhéin breagha 's bha
iad a' saoilsinn mór asda fhéin. Agus bha 'n
té'ile, cha robh i cho brèagha riutha. Agus cha
bhiodh i 'faighinn a dh'àite 's a' bith air falbh
bho'n taigh idir eagal ceann-sìos a chur orra-san,
cho grànda 's a bha i 'coimhead seach iad fhéin.
Agus bhidhte daonnan 'ga cur am falach nuair
a thigeadh feadhainn dhan taigh.
Thòisich iad a seo-ach ri dhol go ... go bà...
bàltaichean 's dannsachan 's rudan dhen t-
seòrsa sin, na nigheanan eile. Ach cha robh


a' chridh' aice-se a dhol ann.
Ach an oidhche bh' ann a sheo-ach co-dhiùbh bha ise
staigh. Agus tha mi 'smaointinn gur e ban-sìdheach
na cuid-eigin a thànaig 'na tarruing agus
dh'fhoighneachd e dhith, "Bheil thus' air an
dannsa idir?"
"O chan eil," ars ise. "Chan fhaigh mise chon an
dannsa," ars ise, "còmh' ri m' pheathraichean
ann," ars ise. "Chan eil mi," ars ise, "brèagha gu
leòr," ars ise, "air a son."
"Faigh thusa deiseil," ars ise, "'s théid thu chon an
dannsa."
Agus leig am boirionnach a bha seo-ach na ge
rig
rig
brith có bh' ann, leig e mach i a's a chuile
sìon a dh'fheumadh i. Ma 'se na brògan
fhéin chuir i brògan oirre 's cha robh a
leithidean air duine bh' air ... a bh' air an
dannsa.
Agus dh'fhalbh i agus chaidh i chon an dannsa.


Agus ò cha robh fhios aig duine ... Cha robh duine
air an dannsa a' faithneachadh có an nighean a
bha seo idir na có as a thànaig i. S cha
mhotha na sin a dh'aithnich a peathraichean
fhéin i.
Ach bha aice ri bhith mach air ... clìoras an
dannsa aig a leithid seo a dh'uair steady.
Agus bha i nist a' dol chon na dannsachan a
chuile oidhche agus bhiodh i mach aig an uair.
oidhche
Ach an uair a bh' ann a sheo bha i air an
dannsa. Agus bha aon fhear ann a sheo co-dhiùbh
agus bha e 'dèanamh ceann oirre co-dhiùbh a
chuile oidhche bhiodh i air dannsa. Agus
chan eil fhios 'am. 'S e duine urramach a bh' ann,
ach chan urrainn dhomh innse, dad a ghràdh
innse gu dé seòrsa duine a bh' ann. Ach bha ...
bha e co-dhiùbh 'dèanamh aona-cheann gu
faigheadh e greim oirre agus gu pòsadh e i.
Ach an oidhche bh' ann a sheo-ach co-dhiùbh


ruith an gnothach anmoch agus ... air 's gu
robh 'n uair aice-se gos ... ma tug i 'n aire
dhi-fhéin gu robh 'n uair aice ri fàgail.
Agus dh'fhalbh i agus a's an fhalbhadh dhi
mach bh' ann dé dh'fhalbh dhith ach té dhe
na brògan dhith. Agus cha robh dh'ùine aice
a thilleadh a dh'iarraidh na bròige. Agus cha
do rinn i ach leantail roimpe am freasdal an aona
bhròg.
Agus well, fhuair esan a' bhròg agus chum e aige
a' bhròg agus chaidh ise dhachaidh agus cha robh
oidhche rachadh càch dhachaidh bho'n an dannsa
nach robh iad ag innse dhi-se am boirionnach
a bha ... an nighean a bh' ann a sheo, cho
snog 's a bha i 's cho brèagha 's a bha i
's an t-aodach snog a bh' oirre 's a chuile
sìon 's ma na brògan fhéin oirre cha robh
an leithid a's an taigh-dhannsa. Agus
cha robh ise a' leigeil oirre sìon idir. Cha


robh ise ach a staigh ann a shiod.
Ach co-dhiùbh seo-ach nuair a fhuair esan
a' bhròg thòisich e ri siubhal an uair sin
feuch có dha a dh'fhiteadh a' bhròg. Agus
cha robh e a' faighinn duine g' a fiteadh a' bhròg.
Ach thànaig e seo-ach rathad an taighe aca-san.
Agus bha 'piuthar a sin. Chuala iad man
bhròg 's ma fheuchainn na bròige. Agus
thòisich i air ... air peuraigeadh a casan 's air
rud dhen t-seòrsa sin oir 's ma dheireadh.
gun do dh'fhit a' bhròg. Agus nuair a
dh'fhit a' bhròg i, well, bha esan deònach,
seo an té bha dhith air, an té dha
fiteadh a' bhròg.
Agus dh'fhalbh e leatha agus chan fhac e
ise idir. Bha ise air a cur fo ... am falach
fo bheul saitheach chugullaich a bha staigh,

ballan mór na rud a chor-eigin de ... dhen
t-seòrsa sin.


Agus bha seothach ach aige agus chuir e air a
chùlaobh air an each i. Agus sìos an rathad
a seo-ach thànaig eun as a chionn agus thòisich
e air éigheach : "Cas a' chriomaidh, cas
a' bhìdidh air a chùlaobh air an each,
An té dhan tig na brògan bòidheach a staigh
t-saitheach
fo bheul an taigh chugallaich."
Agus bha e 'g obair air an iorram sin fad
an latha. Agus mar gun gabhadh an duine
amharus a chor-eigin nuair a rànaig e 'n
taigh sìos dh'fheuch e ... dh'fheuch e
'casan. Agus bha 'casan air am peuraigeadh
air son na brògan gu fiteadh iad.
Agus cha robh aige ach tilleadh dhachaidh.
Agus a nist fhuair e, ga brith dè mar a
fhuair e, fhuair e greim oirre-se co-dhiùbh.
Agus phòs e-fhéin 's i-fhéin air deireadh
a chéile. Agus cha dèanadh na ... na


peathraichean eile cha dèanadh iad paids
oirre air deireadh.
Agus sin mar a chuala mise i sin-ach.


