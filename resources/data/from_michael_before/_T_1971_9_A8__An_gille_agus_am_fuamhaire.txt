Informant : D.A. Johnson, Aird Mhór, South Uist.
SA 1971/9 A8
Collector : A.J. MacDonald.
AT 313
An gille agus am fuamhaire.
AJM Agus nach robh téile agaibh mu dheaghainn
gille a thànaig air taigh an fhuamhaire?
DAJ Bha. Sin agad am fear a thànaig air ...
Thànaig e air taigh fuamhaire. Chan eil fhios
'am dé mar a thànaig e, no có as a thànaig e
co-dhiubh. 'N ann air a reaiceadh a bha e, no
dé mar, ach thànaig e gu taigh an fhuamhaire
a bha seo.
Agus, well, ghabh am fuamhaire roimhe air son
fuireach aige fhéin a dh'obair, agus gu cumadh
e fhéin obair ris, agus gum biodh e ceart gu
leòr. Agus bha boirionnach, bha boirionnach òg
cuideachd ann an taigh an fhuamhaire.
Co-dhiubh seoach, an uair a dh'éirich iad an
làirne-mhàireach co-dhiubh, an déidh dha tighinn,
thuirt am fhuamhaire ris gu robh esan a falbh
a nist an diugh bhon taigh, ach gum biodh e
'tighinn dhachaidh am beul na h-oidhcheadh,
agus gu robh obair aige dha ann a sheo, agus
e dhol sìos còmh ris.
Well, chaidh iad sìos agus bha bàthach mhór
ann a shin aig an fhuamhaire. Agus ...


"Nist," ars esan, "feumaidh i seo agad ˩˧," ars esan,
a bhith
"tughte o bheul ... mun tig mise," ars esan,
le itean," ars esan, "neo mur a bi," ars esan,
"cha bhi agad ach na bheir thu g' a chionn.
Agus ... Bidh mise falbh," ars esan, "a nist," ars esan,
"agus cha bhi agad ach tòiseachadh oirre."
Well, dh'fhalbh am fuamhaire. Ach cha robh
fhios aige-san o Dhia có as a bha e 'dol
a thoirt nan itean na thughadh a' bhàthach
dha, ged a bhiodh iad ann. Agus 's ann
a thòisich e ri caoineadh, 's bha e ann a shin
'g obair air caoineadh.
Ach có thànaig a nuas ach an té òg a bha an
taigh an fhuamhaire, agus dh'fhoighneachd i,
"Dé th' ort?" ars ise.
"O 's coma sin," ars esan, "dé th' ormsa. Chan
eil mi," ars esan, "ach a' feitheamh ann a sheo,"
ars esan, "gus an tig am fear ud," ars esan, "s
gu toir e dhiom an ceann. Tha ... tha mo
shaoghal ullamh co-dhiubh," ars esan.
"Dé sin?" ars ise.
"O nach eil agam a' bhàthach sin agamsa," ars esan,
"ri tughadh le itean," ars esan, "mun tig e,
's gu dé mar tha mise 'dol ... 'dol a thughadh


ars esan,
na bàthcha sin," ˩˧ "le itean, no có as a tha mi
'dol g' an toirt."
"Fhalbh," ars ise. "Eirich thusa," ars ise, "'s na
bi 'g obair air caoineadh a sin," ars ise. "Bidh
'bhàthach taghte
mun tig e gun
teagamh," ars ise.
Well, dh'éirich e co-dhiubh. Ach co-dhiubh
mun tànaig am fuamhaire bha 'bhàthach tughte
le itean. Agus nuair a thànaig am fuamhaire,
"Seadh," ars esan. "Do rinn thu 'n obair?"
"Rinn," ars an gille, ars esan, "'s cha robh e
furasda."
"O tha mi cinnteach nach robh," ars esan.
Agus co-dhiubh chaidh iad a chadal an
oidhche sin. 'S an làirne-mhàireach nuair
a dh'éirich iad.
"Nist," ars am fuamhaire, ars esan, "tha mi
'falbh an diugh a rithist, agus tha mi 'toirt
dhut obair eile," ars esan.
"Seadh," ars an gille, ars esan.
"Thugainn a mach 's gu faiceadh tu ...
ars esan,
faiceadh tu," ˩˧ "dé tha thu 'dol a dhèanamh
an diugh," ars esan.
Chaidh an gille sìos 's chaidh iad sìos.
Bha tòrr mór feòir ann a shineach mar


gum biodh dais fuasgailte a bh' ann. Agus
thug e mach snàthad, am fuamhaire, agus
"Seall siod," ars esan.
"Tha," ars an gille, ars esan.
"'S e snàthad tha siod."
"'S e," ars an gille.
Rug e oirre 's chaith e dìreach am meadhon
an fheòir i.
"Seo," ars esan. "Mur a bi i siod agad
romham sa nuair a thig mi," ars esan, "bidh
an ceann a dhìth ort."
Well, dh'fhalbh am fuamhaire. Cha do rinn
esan ach suidhe far a robh e 's thòisich e
air caoineadh mar a bha e an dé. 'S có
thànaig ach ise.
"Seadh," ars ise, "bheil thu 'caoineadh an
diugh?" ars ise.
"O tha," ars esan, "agus 's ann agam a tha
fàth a bhith."
"Dé sin?" ars ise. "Dé th' agad ri dhèanamh
an diugh?" ars ise.
"Tha," ars esan. "Thug e mach snàthad," ars
esan, "agus sheall e dhomh"'"  ˩˧ "agus chaith
ars esan,


e a's an tòrr fheòir tha thall a sineach
i," ars esan, "agus tha agam ri i sineach
fhaighinn," ars esan, "'s chan fhaigh mise i
sin a chaoidh
"Hod!" ars ise, "na cuireadh sin dragh san
bith ort," ars ise.
"O," ars esan, "cuiridh e dragh orm ceart gu
leòr. Cha ghabh i faighinn ann."
"Bheil thu cinnteach?" ars ise.
"O tha," ars esan.
Dh'fhalbh i 's ghabh i null chon an tòrr
fheòir, agus thug i treis air cnuasachadh,
a' coimhead a sin, agus thànaig i nall
agus "An e siod," ars ise, "an t-snàthad
a chaith e?"
"O chan urra dhomh chantail riut," ars esan,
"gur a h-e," ars esan, "ach tha i colach rithe,"
ars esan.
"Well," ars ise, "seo dhut-sa an t-snàthad," ars ise,
"agus gléidh dha i gus an tig e."
Well, 's ann mar seo a bha. Rug e
air an t-snàthad 's ghléidh e i. 'S
nuair a thànaig am fuamhaire a seo,
"Seadh," ars esan, "an d'fhuair thu


an t-snàthad?"
"Fhuair," ars esan.
Agus "Cà bheil i?" ars am fuamhaire.
"O siod i," ars esan.
'S thug e dha i.
"O seadh," ars esan. "Tha sin ceart gu leòr,
ma tha," ars esan.
Well, chan eil fhios 'am a nist dé an còrr
a chuir e air ach sin. Agus chan
riut
urrainn dhomh nist dad a chantail ˩˧ dé
chaidh air ach ... dé dh'éirich dha.
Tha fhios 'am gu robh sgeulachd mhór, fhada
ann co-dhiubh.
AJM Agus có aige bha i seo a rithist?
DAJ O 's ann aig m' athair a bha i.
AJM Sheadh. Agus có mu dheaghainn a bha an
stòiridh eile a bh' ann a bha sibh a' smaointinn
bu chòir bhith agaibh, seadh mu dheaghainn
craobh-sheinn?
DAJ O cha robh ach craobh an t-seinn, eun na bruidhne,
's an t-uisge òir. O chan eil fhios 'am có
mu dheaghainn a bha i sineach idir.
Ach tha fhios 'am gur e rud a chaidh


a chur mar fhiachaibh air duine a bh' ann,
co-dhiubh. Chan eil fhios có chuir mar
fhiachaibh air e, co-dhiubh 's e fuamhaire
no gu dé rud a bh' ann, ach bha aige ri
fhaighinn dha co-dhiubh. Ach tha fhios 'am
gun d'fhuair e e, gun d'fhuair e na trì
rudan.
A" Sheadh. Glé mhath. Agus có aige bha an té sin?
DAJ O 's ann aig m' athair a bha i sin. 'Sann.


