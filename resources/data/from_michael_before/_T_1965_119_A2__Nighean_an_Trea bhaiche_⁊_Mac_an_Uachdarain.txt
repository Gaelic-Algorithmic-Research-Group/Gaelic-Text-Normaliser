Informant : Angus Maclellan, Frobost.
cf AT955.
Collector : Alan Bruford.
SA 1965/119 A2
Nighean an Treabhaiche ⁊ Mac an Uachdarain.
An t-uachdaran a bha seo bha treabhaiche aige
air an fhearann, agus bha nighean uamhasach
brèagha aig an treabhaiche, agus cha robh aig an
uachdaran ach an aona ghille. Agus bhiodh e
chuile oidhche an taigh an treabhaiche as deoghaidh
na h-ighinn. Fhuair a seo 'athair a mach gu robh
'mhac nach robh e 'carachadh á taigh an
treabhaiche, a' suirighe air an nighinn. Agus chuir
e fios air an treabhaiche, 's dh'fhoighneachd e
dheth gu dé bha 'toir dha bhith gabhail roimh
'mhac-san, gu robh fhios aige glé mhath nach
bu mhaidse dha a nighean-san.
"'N dà," ars an treabhaiche, gu dé an cothrom a
bh' agams air a sin?" thuirt esan.
"O well, ma tha, bidh 'chothrom agad air," ars esan,
"cha bhi thu seo na's fhaide na an term," ars esan,
"agus bidh thu 'coimhead air son àite eile," ars esan.
Chaidh an treabhaiche dhachaidh 's bha e
uamhasach sgìth 's e ... dhan mhnaoi 's


dhan nighinn an turus a bha dha, 's gu
feumadh e nist falbh gun fhios cà rachadh
e.
"'N dà," ars ise, "ma bha e 'tighinn a seo," ars ise,
"cha robh mise 'g iarraidh air tighinn ann," ars ise,
agus carson nach do chum ... robh no 'ga chumail
aige," ars ise, "agus ma 's e mise a' coireach
ris a sin," ars ise, "falbhaidh mise, ma tha," ars
ise, "agus cha ruig sibhse a leas carachadh."
'S ann a rinn an nighean deiseil airson tarruing,
agus na bh' aice a dh'aodach chuir i ann am
baga e, agus dh'fhalbh i gu ruige Glaschu.
Agus bha soitheach ann a shin a' dèanamh
deiseil air son falbh a null gu ruig Amaireaga,
agus chaidh i far a robh an sgiobair feuch
am faigheadh i null gu ruig Amaireaga.
Agus thuirt i ris nach robh móran airgid aice-se
ann, ach gu b' fheudar dhi an taigh fhàgail
air sàilleabh mac an uachdarain.
"'N dà, leabhara," ars esan, "ma tha," ars esan,
"bheir mise cèibin passage dhut a null an
asgaidh," ars esan, "o'n tha an gnothach," ars esan,


"cho cruaidh siod ort," ars esan
Chaidh i null leis an sgiobair gu ruige Amaireaga,
's nuair a rànaig iad thall thuirt esan rithe,
"Well," ars esan, "cha ruig thu a leas," ars esan,
"dhol air tìr an nochd," ars esan, "gus am
màireach," ars esan.
Làirne-mhàireach thuirt e rithe, "Well," ars esan,
"tha mi smaointinn," ars esan, "gum bu chòir oifis
a bhi seo air son luchd-seirbhis," ars esan. "Cha
ruig thusa a leas a dhol a mach," ars esan. "Tha
mi 'dol a mach feuch am faic mi," ars esan, "bheil
oifis ann," ars esan.
Chaidh an sgiobair a mach, 's bha e siubhal,
's cha robh e 'faicinn colas oifis no sìon.
Thachair a seo marcaiche ris 's e air muin eich.
Bhruidhinn e ris. Aithnidhidh a chuile fear
fear-mara air aodach.
Dh'fhoighneachd a dheth cuin a thànaig e
staigh dhan phort a bha seo.
"Thàna mi staigh anmoch an raoir," ars esan,
an sgiobair.
"Robh passengeran agaibh a' tighinn a nall?"
ars esan.


"O cha robh," ars esan, "ach aon nighean a bha
'tighinn air son cosnadh," ars esan.
"O nach bochd nach robh thu beagan na bu tràithe,"
ars esan. "'S ann a' coimhead air son searbhanta
tha mise, ma tha," ars esan, "agus an t-searbhanta
ars esan,
a bh' agam," "phòs i," ars esan, "'s tha mi gun
duine agam fhìn," ars esan.
"'N dà," ars an sgiobair, "tha i agamsa air bòrd fhathast,"
ars esan, "ma chòrdas sibh-péin."
"God bless me!" ars esan, "chan eil fhios 'am nach eil mi
lucky fhathast," ars esan. "'N dà, ma tha," ars esan,
"bheir mise dhi tuarasdal," ars esan, "cho math 's a
gheibh i ann an Amaireaga," ars esan. "'S e bancair
a th' unnam," ars esan, "agus cha bhi mi staigh ach
Bidh
air an oidhche," ars esan, "Bha mi 'falbh," ars esan,
"'s a' mhaduinn," ars esan. "Tha mi a' toir leam mo
dhìnneireach, ars esan. "Cha bhi sìon aice ri
dhèanamh," ars esan, "ach an taigh a chumail air
dòigh," ars esan, "'s mo bhiadh a bhith deiseil
aice," ars esan, "nuair a ... aig oidhche," ars esan.
"'s a's a' mhaduinn, 's cha bhi an còrr aice ri
dhèanamh," ars esan. "Agus bheir mise dhi làn
thuarasdal," ars esan.


"O well, ceart gu leòr," ars an sgiobair. "Théid mise
staigh far a bheil i ma tha," ars esan.
Chaidh an sgiobair a staigh dhen t-soitheach 's
thuirt e rithe, "Chan fhaca mise," ars esan, "colas
oifis no sìon a seo," ars esan, "ach thachair fear
rium a siod," ars esan, "colas duin-uasail," ars esan,
"air son searbhanta," ars esan. "Tha e 'g ràdh rium,"
ars esan, "gur e bancair a th' ann," ars esan, "agus
chan eil duine aige ach e fhéin," ars esan, "agus
ars esan,
an t-searbhanta a bh' aige" ˩˧ "gun do phòs i," ars esan,
"agus ma bhios tu deònach a dhol ann."
O bha ise coma ach àite air chor-eigin.
"O well, ma tha," ars esan, "feuch an iarr thu deagh
thuarasdal air," ars esan. "Thuirt e rium," ars esan,
"nach robh e an taing tuarasdal thoir dhut," ars esan.
Chaidh an sgiobair a mach 's an nighean còmhla
ris. Agus ò, rug e gu caoimhneil air làimh
oirre 's dh'fhoighneachd e dhith am biodh i
deònach fasdadh aige-san, gon ... gur e bancair
a bh' ann ach nach biodh e aig taigh ach aig
oidhche. "Agus chan eil duine faisg ort idir
ann," ach ars esan. "Chan fhaic thu duine fada
an latha," ars esan. "Tha fios gum bi thu 'air
uibhreachd air an toiseach," ars esan, "ach nuair


bhios tu treis ann," ars esan, "cha saoil thu sìon
dheth," ars esan. "An t-searbhanta a bh' agamsa,"
ars esan, "bha i agam o chionn ùine mhóir," ars
esan, "agus phòs i" ars esan. "Agus tha fios 'am,"
ars esan, "nuair a bhios tusa treis ann cuideachd
nach iarr thu carachadh ás gus am pòs thu," ars esan.
"Agus am bi thu deònach a dhol air aghaidh ann?"
O bhitheadh i deònach gu leòr a dhol ...
"O dé bhios tu 'g iarraidh, ma tha? Dé an
tuarasdal a tha thu 'g iarraidh?"
Dh'innis ise. "O well, ma tha, gheibh thu sin," ars esan.
ars esan
"Bheil luggage agad?" ars esan. "Ma tha," ˩˧ "cuiridh
sinn ann an àite a bhios e sàbhailte," ars esan.
"gus an tig mi fhìn 'ga h-iarraidh a rithist,"
ars esan. "Gu dearbh, nam biodh fios 'am," ars esan,
"gun do thachair mo ghnothach cho math rium."
ars esan, "bhiodh passage agam na b' fheàrr na
pònaidh," ars esan. "Ach co-dhiubh," ars esan,
"an rud a th' ann," ars esan, "feumaidh tu ghabhail,"
ars esan, "Bheir mi leam air mo chùlaibh thu," ars
esan.
O bha seo ceart gu leòr leatha.
"Chan eil luggage agamsa," ars ise, "ach am baga."


"O well, ma tha," ars esan, "bheir mi leam sin air
mo bheulaibh," ars esan, "air muin a' phònaidh."
Chuir an sgiobair air a chùlaibh i air muin a'
phònaidh 's dh'fhalbh iad.
Dhorchnaich an oidhche, 's bha iad 'dol air
aghaidh 's rànaig iad a seo an taigh.
"O seo a nist an taigh agam, ma tha," ars esan,
"agus seas thusa ann a shin mionaid," ars esan.
"gus an cuir mise a staigh am pònaidh," ars esan.
Dh'fhalbh e 's chuir e staigh am pònaidh
's dh'fhosgail e an dorus. Agus "Thig a nist
a staigh. Dèan suidhe ann a shin. Nì mi-
fhìn an gnothach an nochd," ars esan. "Tha
mi cinnteach gur e mi is eòlaiche na thusa,"
ars esan, "agus bidh thu fhéin a' dèanamh a' chuid
as fheàrr 's a' mhaduinn," ars esan.
Bha seo ceart gu leòr leatha-se.
an t-suipeir 's ghabh iad am biadh.
"Thig a nist a nuas," ars esan, "'s gu faiceadh
tu do rùm-cadail," ars esan.
Chaidh e sìos 's chaidh i sìos còmhla ris.
Dh'fhosgail e dorus an rùm. "Sin a nist do
rùm-cadail," ars esan. "Cha bhi agad," ars esan,


"ach glas an dorus," ars esan, "'s cha chuir
sìon dragh ort gu maduinn. Eiridh tu-fhéin
's a' mhaduinn," ars esan, "'s tha chuile sìon ann
a shiod," ars esan. "'S rud sa' bith a bhios a
dhìth ort cha bhi agad ach innseadh dhomhsa,"
ars esan, "'s bheir mise thugad e," ars esan.
O bha seo ceart gu leòr leatha-se.
"Agus chì thu an còrr dhe'n taigh 's a' mhaduinn,"
ars esan.
A' mhaduinn an làirne-mhàireach dh'éirich esan.
's ghabh iad am braiceis.
"Thig a nist a nuas," ars esan, "'s gu faiceadh
tu an taigh."
Thug e throimh 'n taigh i.
"Tha nist aon rùm ann a sheo," ars esan, "agus
cha téid thu 'na chomhair," ars esan. "Chan eil
ann ach pàipearan is gnothaichean a bhuineas
dhan bhanc," ars esan, "agus chan eil mi air
gun téid
son ˩˧ duine sam bith a dhol 'na chomhair."
"O cha téid gu dearbh," ars ise.
"Agus tha shed eile shìos ann a shiod," ars esan,
"agus cha téid thu 'na chomhair cuideachd," ars
esan. "'S e olachan a th' ann," ars esan
"agus chan eil mi air son," ars esan, "gun téid


duine 'sam bith 'na chomhair," ars esan.
"O gu dearbh cha téid," ars ise, "na mise."
Agus "Cuir a nist air dòigh mo dhìnneir," ars
esan. "Tha mi 'toir leam mo dhìnneireach," ars
esan, "'s tha mi ... tha mi cinnteach," ars esan,
"gum bi thu," ars esan, "a' gabhail fadachd a
seo nach faic thu duine," ars esan, "ach feuch
nach bi thu 'fuireach gun do bhiadh a ghabhail
gu tig mise," ars esan. "Gabh thusa do bhiadh
aig an àm," ars esan, "agus cha bhi agad," ars
esan, "ach mo shuipeir-sa a bhith deiseil
romham nuair a thig mi," ars esan.
Bha seo ceart gu leòr. Dh'fhalbh e, 's bha
i ann a shin 's ò cha robh i 'faicinn ...
Bha e 'cur ioghnadh uamhasach oirre
nach robh i 'faicinn cuid-eigin air an rathad.
Bha i trì latha ann a shin. Dh'fhalbh i seo
pìos a mach o'n taigh 's chaidh i rathad an t-
seit a bha seo 's a Dhia! bha i 'faireachdainn
s a leithid a dhroch fhàileadh a's an t-seit.
Dh'fhalbh i chon an doruis. Cha robh innte ach
seann dorus mór agus dh'fhalbh i g' a phutadh


feuch am faiceadh i gu dé bha staigh a's
an taigh. Thuit a' chòmhla m' a claigionn.
Sheall i agus bha nighean òg ann a shin
agus a falt 'slaodadh rithe agus i marbh.
"A Dhia!" thuirt i rithe fhéin, "'s e seo an té
a phòs, agus 's e seo pòsadh a bhios agamsa
cuideachd."
Dh'fhalbh i feuch an deargadh i air an dorus
a thogail 's bha an dorus cho trom, 's chuile
h-uair a bhiodh e gu bhith suas aice thuiteadh
e oirre 's mu dheireadh thug i fairis.
O cha robh na b' fheàrr dhi ach feuchainn
ri teicheadh fhad 's a bhiodh a beatha aice.
Dh'fhalbh i staigh 's chruinnich i h-aodach,
's smaointich i seo gu sealladh i a's an
rùm bha e 'g iarraidh oirre gun a dhol 'na
chomhair; o'n a rinn i an darna cuid gu
robh e cho math dhi a' chuid eile a
dhèanamh.
Nuair a dh'fhosgail i an rùm cha robh sìon
a sin ach òr is airgiod. Dh'fhalbh i 's thug
i 'h-aodach ás a' bhaga agus chuir i 'na
h-uchd e 's lìon i am baga leis an òr,


agus chàirich i air a muin e, agus tharruing
i air an rathad.
Dhorchnaich an oidhche. Bha i 'dol
air aghaidh cho math 's a b' urrainn dhi, ach
chunnaic i seo solus a' bhaile, 's rinn a leithid
a thoileachadh ris, agus nuair a rànaig i bha
an soitheach thug a nall i aig taobh a' cheidhe
agus i 'gabhail cargo, agus chaidh i staigh.
Chaidh i staigh
˩˧ far a robh an sgiobair.
"Bheil thu air am fasdadh a chur dhachaidh
mar tha?" ars an sgiobair
Ach
"O well, tha," ars ise, "˩˧ feuch air son Nì Math
riut an dèan thusa fàbhar rium?" ars ise;
"agus g' ar bith gu dé th' agamsa," ars ise,
"'s leat-sa an darna leth dheth," ars ise.
"Dé th' ann?" ars esan.
Dh'innis ise mar a rinn i 's mar a thachair
dhi.
"O chan urra mise sìon a dhèanamh riut,"
ars an sgiobair. "Gar bith cà 'n cuir mise
thu," ars esan, "gheibh iad thu," ars esan. "'S tha
mi cinnteach nach fhada gus am bi an tòir
ort," ars esan. "Ach nam bitheadh tu," ars esan,


"gun turus a ghabhail ris an òr," ars esan.
"choimheadainn-sa as deoghaidh an òganaich,"
ars esan.
O nuair a chuala i seo bha cho math leatha leum
a ghearradh
˩˧ a mach air a' mhuir ... crìoch.
"O socair ort," ars esan. "Bheir sinn a nuas na
gillean," ars esan. "'S minig a bha deagh phlàn
aig fear aca-san," ars esan..
Chall e suas an criudha.
"Tha an leididh tha seo air tighinn a nall," ars esan.
"Tha e coltach leam," ars esan, "nach do chòrd an
gnothach rithe," ars an sgiobair, gum b' fheudar
dhi," ars esan, "teicheadh," ars esan. "Bheil fhios
agaibh," ars esan, "cà cuireamaid i," ars esan,
"far nach fhaicte i?"
Bha iad treis 'nan tàmh, 's thionndaidh
fear aca. "Well, cuiridh mise i," ars esan
"ann an àite nach fhaigh iad i," ars esan,
"ma risk-eas i fhéin a dhol ann."
Risk-eadh ise a dhol a dh'àite sam bith.
"Càit an cuir thu i?" ars an sgiobair.
"Cuiridh," ars esan, "lower-idh sinn an


topsail," ars esan "agus paisgidh sinn a's an t-seòl
i," ars esan, "'s ged a rannsaicheadh an soitheach
cha rannsaicheadh iad na siùil," ars esan.
Lower-eadh a nuas an topsail 's chuireadh i
fhéin 's am baga a's an topsail, biadh còmhla
rithe 's .. suas i ... mullach a' chruinn.
Ach ann an soilleireachadh an latha chualas
brag air an deic agus mo laochan an déidh
tighinn. Ghabh e far an robh an sgiobair.
"Cà 'il an leididh chòir," ars esan, "a thug
thu thugamsa," ars esan, "a robaig mi," ars esan.
"Cà bheil i agad?"
"Chan eil  agamsa," ars an sgiobair.
"Tha i agadsa," ars esan, "agus lìbhrig seachad
's a' mhionaid i."
"Chan eil i agam. Chan fhaca mise," ars esan, "o
lìbhrig mi dhut fhéin," ars esan, "'s e 'tionndadh
ris.
Cha robh ach
˩˧ fhuaireadh poileasman 's thòisich rannsachadh.
Cha robh ... d'fhuaireadh sgeul shìos no
shuas oirre.
"'N dà, gu dearbh," ars an sgiobair, "'s olc mo
bharail ort," ars esan. "Tha e furasda gu leòr


a ràdh gun do robaig i thu," ars esan. "Ach
mur a tionndaidh an nighean suas," ars esan,
"seallaidh mise as do dheoghaidh-sa," ars esan.
"O chaidh mo robaigeadh ceart gu leòr," ars
esan.
"O tha sin furasda gu leòr dhut a chantail,"
ars an sgiobair, "ach feumaidh gun tionndaidh
an nighean suas," ars esan.
Dhia! 'S ann a ghabh e leithid de dh'eagal
's dh'fhalbh e a mach, e fhéin 's na
poileasmain.
Bha i ann a shin gus na ... gu robh an soitheach
deiseil air a' tighinn a nall 's nuair a bha,
lower-eadh a nuas i. Nuair rànaig ...
thànaig i nall gu ruige Glaschu air ais.
Bha i 'toir roinn dhen òr dhan sgiobair 's
cha ghabhadh an sgiobair sgillinn bhuaipe.
Thug i cóig sòbharain dha na h-uile gin
dhen chriudha. Thànaig i sin dhachaidh.
Nuair a chuala mac an uachdarain gu tànaig
i cha robh i milis riamh gu seo. Bha e
ann an ath oidhch'.
Cha robh ach gu feumadh iad pòsadh a's


a' mhionaid.
"Gu dé dhut dol g' am phòsadh-sa," ars ise,
"gun sìon agamsa no agad fhéin, 's tha fios 'am,"
ars ise, "nach fhaigh thu sgillinn o d' athair," ars ise.
Cha robh e gu deifir. Bha e coma. Phòs
e fhéin 's i fhéin, 's cha robh e ach a staigh
còmhla ri ... ris an treabhaiche. Cha robh
chridhe aige dhol an comhair 'athar.
Thionndaidh ise. "O well," ars ise, "cho math
's gu bheil a bhith 'gam choimhead-sa," ars
ise, "cha dèan sin ar cumail," ars ise.
"Feumaidh tu nist a dhol a dh'obair," ars ise.
Cha robh obair ann ach rathad mór a bha
'dol air aghaidh, 's dh'fhalbh e chon an
feuch
rathaid. Cha robh e ach ˩˧ a faigheadh e
start aig an rathad mhór. Gheibheadh.
Fhuair e siod. Bha e fada an latha
'cuibhleadh bara 's thànaig e dhachaidh
aig oidhche, 's cha togadh e an darna
cas na coise eile 's e air toir
fairis.
"Seadh," ars ise, "dé mar a chòrd an obair


riut an diugh riut?" ars ise.
"'N dà dearbha," ars esan, "cha do chòrd ach
meadhonach," ars esan. "Cha robh fios agamsa gu
dé rud a bh' ann an obair," ars esan, "gu seo."
"O well, ma tha," ars ise, "feumaidh tu," ars ise,
"bhith 'g obair," ars ise.
Bha esan a mach a chuile latha ag obair,
orra
agus bha 'chasan air rùsgadh oirre. Cha
mhór gu robh ceum aige.
Bha seo oighreachd bheag a bha ri taobh na
h-oighreachd aig 'athair. Bha i fo thrustees,
's bha i 'dol g' a saleadh an latha bh' ann a sheo,
i mach aig an fhear a b' àirde a bheireadh oirre.
Nuair a thug ise dha-san a bhraiceis a's a'
mhaduinn thuirt i ris, "Fhalbh nist," ars ise,
gu sale na h-oighreachd tha sin còmhla ris na
ars ise
h-uaislean eile," ˩˧ "an diugh, 's tha fios 'am,"
ars ise, "gum bhiod bi d' athair air a son," ars
ise, "o'n a tha i ri taobh na h-oighreachd
aige fhéin," ars ise. "Ach gar bith gu dé an
tairgse a théid innte," ars ise, "theirig thusa
ceud os a chionn," ars ise.
"A Dhia, m' anam," ars esan, "bheil thu air son


mo chur ann am prìosan?" ars esan.
"Cha téid thu am prìosan idir," ars ise, "ach gabh
thusa mo chomhairle-sa," ars ise.
"O leabhara, ma tha," ars esan, "gabhaidh mise do
chomhairle ged a rachainn dhan phrìosan fhéin,"
ars esan.
Dh'fhalbh e chon na h-oighreachd. 'S có b' àirde
bha tairgse aige innte ach 'athair, agus chaidh
a mhac ceud as a chionn. Sheall 'athair
air.
"Bheil sibh 'dol a ghabhail," ars 'athair, "tairgse
ris an trustee.
an duine ud?" ars esan, 's e tionndadh ris ... ˩˧
"O well, tha," ars esan, "'s e an tairgse as àirde
a dh'fheumas sinne a ghabhail."
"O well, well, ceart gu leòr, ma tha," ars esan.
"Chan eil fhios 'am am faigh sibh an tairgse cheunda
rithist air," ars esan.
Agus bha an duine a ghabhadh i 'dol a
dh'fhaighinn dàil bliadhna air son a pàidheadh.
Thànaig an trustees far a robh e 's dh'fhoighneachd
na
iad dheth an robh e fit air son an oighreachd
a phàidheadh.
"Tha," ars esan.


"Well, gheibh thu dàil trì latha, ma tha," ars
esan. "Agus mur a bi i pàidhte an latha
sin agad," ars esan, "bithidh i aig d' athair."
"O well, 's dòcha gum math trì latha fhéin," ars
esan.
Chaidh e dhachaidh.
"Seadh," ars ise, "bheil an oighreachd agad?"
ars ise.
"Tha," ars esan. "Tha an tairgse as àird agam
innte co-dhiubh," ars esan.
Agus "Robh d' athair air a son?" ars ise.
"O bha," ars esan. "'S ann aige bha i gos a
bhith," ars esan, "ach chaidh mise ceud as a chionn."
"O rinn thu taghta," ars ise.
Bha Ach a's a' mhaduinn aig an làirne-mhàireach, Có có
rànaig ach na trustees. Dh'fheumadh e
shealltainn dhaibhsan ma bha e fit air son
an oighreachd a phàidheadh, 's mur a
robh gum biodh i aig 'athair.
O thionndaidh ise riutha cho crosda.
"Clìoraibh a mach á seo," ars ise, "a
rascallaibh," ars ise, "a' dol a chur
.. air mo
dragh air mo ˩˧ chompanach," ars ise


"Gheibheadh 'athair bliadhna," ars ise, "air son a
pàidheadh. Chan fhaigheadh esan ach trì latha,"
ars ise. "Cha do ruith na trì latha fhéin
fhathast," ars ise. "Nuair a ruitheas," ars ise
"thig sibh an uair sin."
Och thill iad a mach.
"O well," arsa fear aca, "cha robh turus againne
a dhol a chur dragh orra," ars esan. "Cha
bhi na trì latha fada 'dol seachad," ars esan.
Ach an ceann nan treas latha dh'éirich ise,
's chuir i uimpe.
"Cuir umad a nist," ars ise, "'s gu bitheamaid
a' falbh a phàidheadh na h-oighreachd," ars ise
Dh'fhosgail i 'chiste 's thug i ás am baga 's
chàireadh air a mhuin e. Agus ghabh i
staigh. Thionndaidh i ris, "Seo," ars ise, "beir
air a seo bhàrr mo mhuin," thuirt i ris.
Dh'fhosgladh am baga 's "Cunntaibh a nist,"
ars ise, "ur cuid fhéin a mach ás a sin."
'S ann a ghabhadh mo leididh oighreachd
eile. Cha robh fios aig a h-athair ... aig
'athair o Dhia cà 'n d'fhuair e an t-airgiod.


Agus nuair a phàidh e ... 'n oighreachd
ris na trustees
thionndaidh i riutha, "Gabhaibh a nist a
mach á seo," thuirt ise. "'S e m' àite-sa
nist a th' ann," ars ise.
"O tha sinn ag iarraidh mathanas ort," thuirt esan.
"'N dà, cha b' airidh sibh air mathanas a thoirt
dhuibh," ars ise.
Bha e fhéin 's athair còrd-te gu leòr
riamh tuilleadh, 's nuair a bhàsaich
'athair bha oighreachd 'athar aige còmhla
ris an oighreachd aige fhéin, 's cha
ruigeadh 'athair ... cha ruigeadh an
treabhaiche a leas car a dhèanamh tuilleadh.


