Informant : Mrs Peggy MacDonald, Connel
Collector : Calum I. MacLean
SA 1959/112 B6

Gobha Dubh na Hearadh

Gobha Dubh na Hearadh, reic e e fhèin ris an Donas. Cha robh rud a dh'iarradh e nach fhaigheadh e e. Dh'iarr an Donas air airgead. Agus dh'fhalbh e agus chuir e ann am bocsa iarainn e co-dhiù, 's chaidh e dhan cheàrdaich. Agus dh'iarr e air a' ghobha tighinn air leis an òrd. Agus a h-uile uair a thigeadh e an gobha leis bha am bocsa a' leum am mullach an taighe. Thuirt an Donas ris, "Leig a-mach às a seo mi," ars esan, "'s cha ghabh mi turas riut thall no a-bhos." Nuair a ràinig esan an taobh eile cha b' urrainn dhan Donas §tu§ turas a ghabhail ris. Thug e dha sprodag theine na làimh, 's "Bithibh falbh," ars esan, "air feadh an t-saoghail an sin," ars esan. "Seo a-nist, sin an #teine# biorach a chì iad.

