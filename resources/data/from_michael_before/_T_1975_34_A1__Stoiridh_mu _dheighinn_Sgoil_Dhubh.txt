Informant : D.J. Stewart, Stilligarry, South Uist
SA 1975/35 A1
Collector : D.A. MacDonald
AT 325
Stòiridh mu dheighinn Sgoil Dhubh
Well, bha siod-ach ann o chionn fada fear agus
bean. Agus bha aon leanabh gille aca agus bha
iad a' saoiltinn móran, móran dheth. Cha robh
ann ach an aon leanabh uile gu léir. Ach bha
e 'na sgoileir ainmeil fhéin math. Agus bha
e seo 'tighinn suas go aois bhith mach as an
sgoil. Ach cha robh sian a dh'fhor na nòisein
fo'n ghréin aige de dh'obair air an t-saoghal
idir. Agus 's e cruiteir a bha 'na athair.
Bha e seo sia-bliadhn'-deug a dh'aois agus
thuirt a mhàthair ris latha, "O ghràidhein,"
ors ise, "bho nach eil sian a nòisein aga-sa
de dh'obair an talmhainn còmh ri d' athair
b' fheàrr dhut feuchainn a mach feuch am


2
SA 1975/34 A1
faigheadh tu obair a chor-eigin a fhreagradh
ort-fhéin."
"Well, ma thà," ors esan. Tha mi 'falbh am màireach
feuch am faigh mi obair."
Bha e 'na sgoileir eagalach fhéin math.
Agus shiubhail
Well, dh'fhalbh e
e mach as a' bhaile. Agus nuair a chaidh e
pìos mór a dh'astar thachair gentleman ris
air pònaidh.
"Càl thu 'dol 'ille?" orsa fear a' phònaidh.
"Tha mi," ors esan, "a' dol feuch an lorg mi
"obair. Chan eil sian a nòisein fearainn
unnam, ach tha sgoil mhath agam."
"O bheil?" ors an duine.
"Tha," ors esan. "Leughaidh mi," ors esan,
"ceart cho math ri sagart agus ri ministear
's a' bith."


3
SA 1975/34 A1
"O ma tha," ors an duine, "cha bhidh gnothach
ach agam riut idir. 'S e gille gun sgoil tha
dhìth orm-sa a's ... an obair a th' agam."
O well, ghabh e aithreachas mór, an gille, air
son gun do dh'innis e gu robh sgoil cho math
sin aige. Thionndaidh e 'n t-seacaid agus
thionndaidh e 'n ceap agus gheàrr e tarsuinn
air pàirc arbhair. Agus bha e roimh'n
phònaidh air direct eile dhan rathad.
Thachair e ris a' phònaidh. Stad am pònaidh.
"Càl thu 'dol, 'ille? orsa fear a' phònaidh.
"Tha mi 'dol," ors esan, "feuch an lorg mi obair
an àit' a chor-eigin."
"Bheil sgoil agad?" ors esan.
"O chan eil," ors esan. "Sin an aon rud tha ceàrr
orm. Cha dèan mi m' ainm fhéin."
"Nach dèan, a ghràidhein?" ors esan.


SA 1975/34 A1
4.
"Cha dèan."
"Sin," ors esan, "an duine bha dhìth ormsa.
Sin an duine bha dhìth orm. Fasdaidhidh
mis' thu. 'Se library a th' agam 's chan eil
mi air son gu leugh duine 's a' bith aon fhacal
dhan na th' agam a's na leabhraichean ach mi-
-fhìn."
"O ma tha," ors esan, "'s mise am fear sin. Cha
leugh mise sian á leabhar 's a' bith. Cha
dèan mi m' ainm."
"Fasdaidhidh mis' thu. Thig air mo chùlthaobh,"
ors esan, "air muin a' phònaidh.
Chaidh e air a chùlthaobh. Chaidh e dhachaidh
leis a' ghille.
"Well," ors esan ris a' bhean, "tha mi air fear
fhaighinn a fhreagras orm. Cha dèan e
'ainm fhéin. (Chan eil) facal sgoileadh aige."
"Fuathasach math," ors a' bhean. "Tha sin math.


5
SA1975/34 A1
Bha iad fuathasach math dha. Agus bha
'n gille chuile latha a's na leabhraichean agus
bha e 'dusdadh 's a' glanadh 's a' cumail
air dòigh na leabhraichean. At the same time
bha e 'leughadh nan leabhraichean 's ag
ionnsachadh dé bh' unnta.
Ach a seo an ceann na bliadhna chaidh e dhachaidh
air holidays. Agus bha 'athair a staigh 'na
chruiteir bochd agus bha each aig 'athair ri
reic air an fhéill, feuch am faigheadh e beagan
airgid air son an taigh a chumail.
"Well," ors esan ri 'athair, "cha toir sibh each an
taighe chon an t-sale idir, cho na féilleadh idir.
"Dé 'd eile bheir mi thuige?" ors 'athair.
toiribh
"Cha toir thu an t-each idir thuige. Fàgadh
sibh-se an t-each aig an taigh.
Ach a's a' mhaduinn am màireach latha na féilleadh
rachadh sibh-se mach chon an doruis agus


6
SA1975/34 A1
bidh each romhaibh aig an dorus cho brèagha
's a bhios aig an fhéill, agus each a nì airgiod."
"Bheil thu 'gràdh?" ors 'athair.
"Tha," ors esan, "agus bidh e staigh an oidhche sin
air ais bhar na féilleadh agus bidh 'n t-airgiod
agaibh-se."
Well, seo mar a bha. Chaidh iad a chadal. Agus
a's a' mhaduinn, latha na féilleadh, sheall am
bodach a mach an déidh na breakfast agus bha
each brèagha, brèagha, blàr le casan geala 's
bhàr geal m' a aodann 'na sheasamh aig an dorus.
as an
Dh'fhalbh am bodach bochd
each agus strian as. Chaidh e air muin an eich
cho na féilleadh.
Ach an de, cha robh e fad 's am bith air an
fhéill nuair a thànaig duin-uasal 'na rathad.
"Tha beothach brèagha seo 'g a reic agad," ors e
"Tha," ors am bodach.


SA 19715/34 A1.
7
"Dé tha thu 'g iarraidh air?"
"Tha mi 'g iarraidh," ors am bodach "dà fhichead
punnd Sasunnach air."
"'S e mo chuid e," ors esan. "'S e mo chuid e."
Cheannaich e 'n t-each gun fhacal. Phàidh e 'n t-each
dhan bhodach, dà fhichead not.
Dh'fhalbh e leis an each.
Chaidh am bodach bochd dhachaidh 's an t-airgiod aige.
Ach cha robh 'n gille aige.
Dh'fhalbh am fear a cheannaich an t-each cho
na ceàrdach air an rathad leis an each agus
shìn e ris a' ghobha.
"N e cruidheadh tha dhìth ort?" ors an gobha.
"Chan e," ors esan.
"De 'd eile tha dhìth ort?"
"Tha," ors esan, "teallach dearg. Dèan dearg, dearg
pinns a's an teallach agus cuiridh tu a
thaobh gu taobh throimh theanga an eich tha
seo e dhòmh-sa e."


SA 1975/34 A1
8
"Throimh theanga an eich?" ors an gobha.
"Seadh," ors esan, "throimh theanga 'n eich."
Dh'fhalbh an gobha agus fhuair e bior fada, caol
iaruinn. Bha e gu math biorach. Chuir e
dhan teallach e agus rinn e gu math dearg e.
Agus nuair a bha e dearg a's an teallach thànaig
an gobha mach leis. Agus
Agus nuair a bha 'n teanga 'na làimh a mach
a beul an ach agus an gobha 'dol a chur ann
a' bhior dh'fhalbh an t-each 'na eun dha na
speuran. Dh'fhalbh am fear a cheannaich e
'na sheobhag dha na speuran agus
gu ruige an eòin. Thuit a seo an t-eun
beag a bha 's na speuran ann am fàinne ann
an uchd nighean bheag a bha 'buaicheallachd
Thuit an seobhag 'na fhirionnach, as a dheoghair
"Cia dhomh," ors esan, "am fàinne."
"'N dearbh fhéin, chan fhaigh," ors an nighean.


SA 1975/34 A1
9
"'S ann á flathanas a thuit e thugam-sa."
"Chan ann," ors esan, "ach 's lium-sa 'm
fàinne."
"Chan ann," ors ise, "ach 's lium-sa 'm fàinne
a thuit thugam á flathanas agus chan fhaigh
thus' e."
Rug e air an nighinn a' dol as luib an fhàinne.
Agus leum am fàinne 'na shìlein eòrna air a'
chnoc. Agus leum am fear a bha 'ga thoirt.
bhuaithe 'na chirc a' dol a dh'ithe an t-
sìlein eòrna. Agus leum an t-sìlein eòrna
'na chat agus spìon e 'n ceann bhar na circe
agus mharbh e i.
Mharbh e 'mhaighstir, am fear aig a robh na
buisdrichean.
Chaidh an gille dhachaidh an oidhche sin agus
bha e staigh còmh ri 'athair 's ri 'mhàthair agu
an dà fhichead not aig 'athair. Agus an
làirne-mhàireach dh'fhalbh e go taigh a
mhaighstir agus thug e as a chuile leabhar


10
SA 1975/34 A1
riamh a bha 's a 'library aige agus thug e
dhachaidh iad. Agus bha iad aige-fhéin.
Bha iad 'dèanamh beò-shlaint for life air
a sin fhad 's bu bheò e.
Sgoil dhubh! Buisteachd!


