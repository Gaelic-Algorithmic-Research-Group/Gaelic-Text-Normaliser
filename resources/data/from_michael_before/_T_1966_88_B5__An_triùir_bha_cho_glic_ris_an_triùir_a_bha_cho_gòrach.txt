Informant : Peter MᶜCormick, Hacleit, Benbecula
SA 1966/88 B5
Collector : D.A. MacDonald.
An triùir bha cho glic ris an triùir a bha ˩˧ gòrach. AT1450
cho
Bha gille tuathanaich ann o chionn fada. 'S e
tuathanach beag a bh' ann fhéin. Agus bha e
an àm pòsadh. Bha aon té, eil fhios agad,
bha fhios aige gu robh dùil aige dhèanadh i
'phòsadh dha agus bha car de spéis aige dhi.
An oidhche a bh' ann a seo 's ann a thuirt e
ris fhéin, "Well," ars esan, "tha mi 'falbh,"
ars esan, "agus tha mi 'dol," ars esan, "a dh'
fhoighneachd am faigh mi i dha h-athair 's
dha 'màthair.
Thug e leis pige beag bìdeach de dh'uisge-beatha
agus chaidh a chun an taighe. Cha robh
staigh ach i fhéin 's a h-athair 's a màthair.
Agus o well, dram mu chuairt co-dhiubh.
Agus dh'fhoighneachd e dhith, dhe h-athair
's dhe 'màthair mu dheoghainn an nighean
fhaighinn air son a pòsadh.
Dh'fhalbh a h-athair a mach ás an taigh agus
cha tuirt e guth. Agus bha cruach mhònadh
a muigh agus sheas e ann an aghaidh na
cruaiche-mònadh. Dh'fhalbh a màthair a
mach an ceann greise 's cha tuirt i guth agus
sheas i còmhla ris a' bhodach.


An ceann greise dh'fhalbh an nighean a mach
agus bha i fhéin 'na seasamh còmhla ris ... a
h-athair 's ri 'màthair agus cha tuirt iad ris
gheibh i thu gos nach fhaigh.
"O well," ars esan - Bha esan a staigh leis fhéin
co-dhiubh 's thuirt e, "Tha iad seo," ars esan,
"gòrach co-dhiubh. Agus tha mi 'dol a dh'
fhalbh a nist," ars esan, "feuch am faigh mi
triùir tha cho glic ris an triùir tha cho gòrach."
Agus nuair a chaidh e mach as an taigh bha
iad a' caoineadh an aghaidh na cruaiche-mònadh.
Agus, "Dé tha ceàrr?" ars esan.
"Thu fhéin a' toir air falbh na h-ighinn againn."
Cha tuirt e an còrr riutha 's dh'fhalbh e.
Ann an toiseach an latha aig sia uairean 's a'
mhaduinn tràth chunnaic e triùir a' treabhadh
agus trì càraidean aca.
"Well," ars esan, "tha mi 'dol far a bheil
iad seo."
(Tha mi 'cur Beurla a staigh gun teagamh, ach
chan eil e gu deifir).
"Tha mi 'dol far bheil iad son," ars esan,
"air son b' fheuch gu dé na daoine a
th' unnta."
Dh'fhalbh e suas agus nuair a rànaig


e iad thuirt e riutha gu robh latha math ann.
Cha tuirt duine aca guth ris. Bha e 'dol mu
chuairt ann a shin agus cha tuirt duine guth
ris fad an latha.
"Well," ars esan ris fhéin, "tha sibhse," ars esan,
"na's gòraiche na 'n fheadhainn a dh'fhàg
mi as mo dheoghaidh," ars esan. "Chan eil
fhios 'am," ars esan, "dé seòrsa daoine a
th' unnta."
Tha .... Nuair a sguir iad feasgar co-dhiubh
agus a thug iad an acfhuinn bhàrr nan each
biodh
thuirt a' cheud fhear ris, "Well," ars esan, "nam ˩˧
... na bheil agam fhìn a staigh," ars esan,
"a muigh," ars esan, "dh'fhiathaichinn an
strainnsear."
Thuirt an ath fhear, "Well," ars esan, "nam
biodh agam fhìn ... na bheil agam fhìn
ri dhèanamh a staigh," ars esan, "deiseil,"
ars esan, "dh'fhiathaichinn fhìn e."
Thuirt an ath fhear, "Well," ars esan, "o nach
eil
tha sìon agamsa ri dhèanamh a staigh," ars
esan, "fiathaichidh mise an strainnsear."
Bha sin ceart gu leòr co-dhiubh. Dh'fhalbh


e còmhla ris an fhear mu dheireadh. Nuair a
rànaig e an taigh bha boirionnach mór brèagha a
staigh reimhe agus i 'cur poit air an teine.
Agus thuirt e ris fhéin. "'S e siod an té a
dhèanadh an deagh bhean dhomh."
Bha bodach 'na shuidhe air an taobh thall
dheth agus thuirt e ris, "Cha ghabh sin
dèanamh," ars esan. "Seo ag innseadh
gu robh fiosachd aige.
Thànaig té eile a nuas agus chuir i poit
eile air an teine agus thuirt e ... thuirt i
... Thuirt esan ris fhéin, "Seo an té a
dhèanadh a' bhean dhomh."
"Faodaidh sin tachairt," ars am bodach.
Agus thànaig an uair sin té ... Thànaig i
nuas a rithist a' cheud té agus chuir i
poit eile air an teine agus thuirt esan
ris fhéin, "Tha 'phoit tha seo glé bheag air son
an teaghlaich."
"Gabhaidh sin leasachadh," ars am bodach.
Am bodach 'ga fhreagairt a chuile turus.
Chaidh iad suas chun a' bhùird co-dhiubh
agus bha iad a' gabhail am bidhe agus
bha iad 'dol a ghabhail am bidhe agus
cha robh esan a' gabhail gearradh.


"Siuthad," ars am bodach, "Gabh do bhiadh."
"Cha ghabh mi gearradh," ars esan, "gon a
faigh mi mach," ars esan, "dé 'mhinig a bh' aig
a chuile facal a chunna mi 'n diugh agus gu dé
thachair o mhaduinn aig sia uairean 's a' mhaduinn,"
ars esan.
"Och," ars esan, "na cuireadh sin dragh sam
bith ort. Thàna tu 's a' mhaduinn tràth," ars
esan, "far a robh sinne," ars esan, "agus 's e
triùir chlann ridire a th' unnainn. Agus a'
cheud fhear a bhruidhinn riut," ars esan, "'s e
am fear bu shine. Agus fhuair sinn òrdan," ars esan,
"o ar n-athair, nuair a dh'fhàg e 'n saoghal,
nuair a bhithte 'g obair a bhith 'g obair agus
gun bhith bruidhinn idir. Thuirt esan riut
nam biodh aige fhéin a muigh na bheil a staigh
gum biadhaicheadh e strainnsear. Tha sin
a' minigeadh," ars esan, "'s e bu shine," ars
esan, "agus tha ar màthair marbh. Agus
bha toil aige ... toil aige a tiodhlacadh nuair
a bhiadhaicheadh e strainnsear. An ath
fhear a bhruidhinn riut," ars esan, "'s e bu ...
an ath fhear bu shine. Tha bean òg aige," ars esan


agus tha i uamhasach fhéin gòrach," ars esan,
gheibh
"Ma dh'fhaoidte gur ann an trealaich a gheabh
e i còmhla ris a' chloinn nuair a théid e
dhachaidh. Agus cha bu toigh leis thusa a thoirt
chun an taighe agus a leithid sin a thachairt.
Agus 's mise am fear as òige," ars esan, "agus
o nach robh sìon agamsa ri dhèanamh," ars
esan, "dh'fhiathaich mi chun an taighe thu.
ars esan.
Thànaig a' bhean agam," ˩˧ "a nuas an toiseach
agus thuirt thusa riut fhéin gur a h-i dhèanadh
an deagh bhean dhut. Thuirt mise nach gabadh
siod tachairt, gur e 'bhean agamsa a bh' ann.
Thànaig an nighean agam an uair sin a nuas,"
ars esan. "Chuir i air poit," ars esan, "agus
thuirt thusa riut fhéin, "Seo an té as fheàrr
uile gu léir." Thuirt mise gu faodadh sin tachairt
Agus," ars esan, "thànaig i an uair sin a nuas,"
ars esan, "agus poit eile aice agus chuir i air
an teine i agus thuirt thusa riut fhéin, "Tha
'phoit tha siod glé bheag air son an teaghlaich."
Agus thuirt mise gun gabhadh sin leasachadh.
Ghabhadh e sin," ars esan, "tuilleadh a chur
innte, agus faodaidh tu do bhiadh a ghabhail,"


ars esan. "Agus am màireach," ars esan, "tha
sinne 'nar triùir chlann ridire ann a seo," ars
esan, "agus tha rìgh a's an àite agus cha ...
cha chuirear gu bàs gu bràth e ach le ceist.
Agus tha againn ri falbh am màireach feuch an
cuir sinn gu bàs e leis a' cheist. Agus
fuirich thusa ann a seo gu till mise.
Larna-mhàireach dh'fhalbh iad an déidh am
bidhe 's a chuile rud a bh' ann. Dh'fhalbh
iad agus chaidh iad gu taigh an rìgh. Bha
an rìgh ann a sin nuair a rànaig iad agus
thuirt e ... thug e dhaibh obair.
Chaidh a' cheud fhear a mach 'na threabhaiche.
Chaidh an ath fhear a mach 'na ... Bha e
ann ...
staigh ˩˧ a's a chitsin. Agus chan eil fhios 'am
dé an obair a bh' aig an fhear eile, chan eil
cuimhne agam.
Ach co-dhiubh am fear a bha 'treabhadh
co-dhiubh thòisich e air cur dheth a sheacaid
agus a pheiteag 's 'gam bualadh ris an
talamh. Agus an rìgh a bh' ann a seo 's ann
le ceist a bha ... a bhiodh e marbh mur a f...
freagradh e ceist. Agus chaidh an rìgh a
mach agus ghabh e amharus air an duine agus


thuirt e ris," Dé tha ceàrr ort
"Well," ars esan, "tha peiteag a seo," ars esan, "a
dh'fhàg mo mhàthair agam agus seacaid a dh'
fhàg m' athair agus chan eil fhios 'am có as
càirdiche dhomh."
"O luidealaich," ars esan, "nach eil fhios agad
gun e, seachaid d' athar is càirdiche dhut."
Bha sin seachad.
˩˧ Agus bha am fear eile ann an sobhal agus
bha e 'g obair air bualadh a' mhullaich 's
'bualadh a chuile rud a bh' ann. Chan eil
tartaraich
fhios gu dé an t-artaraich a bh' aige.
Chaidh an rìgh far an robh e. "Dé tha
ceàrr ort-sa?"
"Well," ars esan, "chan eil sìon a dh'fhios
'am," ars esan, "co-dhiubh tha an t-adhar
os do chionn na's àirde na an talamh
fodha"
"Och," ars esan, "a luidealaich, nach eil fhios
agad gun e an t-adhar os do chionn is
àirde."
Well, am fear a bha staigh a's a ... còmhla ris
a' chòcaire, fhios agad, bha e 'cluinntinn a chuile
rud. Agus chuala e gu robh - 'S ann an
an sobhal a bha iad a' fuireach - gu robh
an sobhal 'dol 'na theine feadh na h-oidhche


de thuig
gun leigeadh an rìgh có 'n fheadhainn a bh' ann.
Agus chaidh iadsan a chadal. Chaidh iad a null
dha'n t-sobhal agus theich iad feadh na h-
oidhche agus chaidh an sobhal 'na theine
agus thuig iad gun do thuig an rìgh có an
fheadhainn a bh' ann. Agus chum iad rompa
riamh agus ann am maduinn thràth rànaig
iad bùtha bheag agus bha iad a' reic
deiseachan seòladairean. Agus fhuair iad
deiseachan seòladairean. Agus bha fhios aca
gum biodh an tòir 'nan deoghaidh.
Thuig an rìgh an gnothach glé mhath an rud
a bh' ann agus dh'fhalbh e air an tòir a
nach d'fhuair e marbh 'san t-sobhal iad.
Bha e 'smaointinn an toiseach gum biodh
iad marbh. Chaidh e 'na theine. Chum
e air an tòir. Agus dh'fhalbh iadsan agus
chunnaic e an coide aig an rìgh a' tighinn
agus chaidh iad gu craoibh agus thòisich
iad ri sabaid mu'n chraoibh. Agus nuair
a bha an rìgh a' dol seachad sheall e air
na daoine a bh' ann, seòladairean.
"Dé," ars esan, "na daoine a th' unnaibh-se?"
ars esan.


"Tha," ars a' cheud fhear, "craobh a seo a
dh'fhàg ar n-athair againn agus tha sinn
a' feuchainn ri a roinn"
"Dé," ars an rìgh, "na dh'fhàg e agad sa dheth?"
ris a' cheud fhear.
"Na bha gu h-àrd 's gu h-ìseal dhith."
Bha 'chraobh aige uileag.
"Agus gu dé," ars esan, "na dh'fhàg e agadsa
dhith?"
"Na bha ùr is crìon innte," ars esan.
Chaidh seo seachad cuideachd.
"Dé," ars esan, "na dh'fhàg e agadsa dhith?"
"Na bha cam is dìreach dhìth," ars esan.
"Well, chan urra dhomhsa," ars an rìgh, "a
ghràdh nach eil a' chraobh leibh uileag,"
ars esan. Agus tha mise ullamh.
Dhealaich mise riutha.


