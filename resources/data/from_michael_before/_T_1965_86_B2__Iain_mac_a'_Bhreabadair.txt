Informant : Peter MᶜCormick, Hacleit
SA 1965/86 B2.
Collector : D.A. MacDonald.
Iain mac a' Bhreabadair cf. AT 859c
PMᶜC Breabadair a bh' ann an Ceann Loch Gilb
DAM Seadh.
PMᶜC Bha dithis mhac aige, Teàrlach is Iain. Bha
Iain 'na dhroch dhuine agus cha bhiodh e
ach a uandraigeadh a thall 's a bhos 's
a' dol gu dannsaichean 's a chuile sìon riamh
's cha robh guth aige air sìon a dhèanamh.
Latha dhe na lathaichean thuirt 'athair ris,
ars esan
"Tha mi 'dol," ars esan ... "Faodaidh tu" ˩˧ "falbh
ás an taigh tha seo," ars esan. Agus "Tha
mise," ars esan, "air fàs lapach, agus faodaidh
tu," ars esan, "tarruing ás an taigh."
Agus ... Well, dh'fhalbh esan co-dhiubh agus
chum e reimhe agus bha ... O bha sineach
bàta mór brèagha air ceidhe Ghrianaig agus
figurehead air an aghaidh aice agus dealbh
boirionnaich oirre.
Bhiodh esan a chuile latha 'dol sìos a
choimhead air a' bhoirionnach a bha seo air
a' bhàta agus ghabh e nòisein mhóir dhe'n bhàta.


Agus dh'fhalbh e an latha bh' ann a seoach
thànaig an sgiobair a mach 's dh'fhoighneachd e
dheth, "Bheil thu air son obrach?" ars esan.
"Tha," ars esan.
Agus "'N dà," ars esan, "ma tha faodaidh tu
seòladh air a' bhàta còmhla riumsa," ars esan.
"Tha mi," ars esan, "a' gabhail nòisein dhe'n dealbh
a shealltainn
˩˧ a th' air ... air aghaidh a' bhàta," ars esan, "am
figurehead a th' oirre."
"O faodaidh tusa sin, a dhuine bhochd," ars esan,
"ged tha thu 'nad dhuine brèagha, snog," ars esan,
"ach sin agad," ars esan, "dealbh nighean Moraire Lunnainn
Cha ruig thusa leas," ars esan, "bhith smaointinn gu ...
oirre sin co-dhiubh," ars esan.
Ach chum iad rompa co-dhiubh. Agus thuirt an sgiobair
ris mu dheireadh, "Tha sinn," ars esan, "a nist," ars esan,
"an nochd ann a seo 'dol a chall-adh ann am baile-
puirt," ars esan. "Agus," ars esan, "ma tha thu 'nad
dhuine tapaidh 's dòcha," ars esan, "gu faic thu," ars
esan, "nighean Moraire Lunnainn an nochd. 'S e," ars esan
"an coming-of-age a th' aice an nochd," ars esan, "agus tha
chuile duine a's an àite," ars esan, "gu bhith air
am fiathachadh chon na pàirtidh," ars esan. "Ach
nan gabadh tu mo chomhairle," ars esan, "cha


rachadh tu idir ann," ars esan. "Ach," ars esan,
dh'fhuiricheadh tu a's a' bhàta," ars esan, "agus
nam foighneachdadh iad robh chuile duine ann
dh'éirinn-sa 'nam sheasamh agus chanadh tu ...
chanainn gu robh duin-uasal mór a's a' bhàta
agamsa agus nach tigeadh e idir o nach d'fhuair
e fiathachadh. Nuair a chluinneas Moraire Lunnainn
sin," ars esan, "cuiridh e g' ad iarraidh," ars esan.
"Agus théid mise an urras," ars esan, "gu faigh thu
gabhail agad."
Dh'fhalbh iad gu tìr uile gu léir ach Iain bochd, mac
a' bhreabadair a bh' ann an Ceann Loch Gilb. Bha
esan a's a' bhàta, a's a' chàibein agus e 'coimhead
air mapaichean 's air leabhraichean 's air gnothaichean.
Fhuair e seo brath gu robh aige ri dhol suas
chon a' chruinneachaidh mhóir a bh' aig Moraire
Lunnainn. Agus o well, Tha mi cho trang," ars
esan, "chan eil rathad agam air falbh," ars esan.
Thànaig ... triob eile thànaig ... an darna triob
b' fheudar dha falbh. Agus dh'fhalbh e
co-dhiubh 's bha e 'na dheagh dhannsair.
Agus o chunnaic e nighean Moraire Lunnainn
shuas an ceann shuas an àite an robh iad
a' dannsadh agus ghabh e suas dìreach ceum
air cheum agus ghabh e thuice agus thug e


mach a dhannsadh i.
O chan eil fhios gu dé an nòisein a ghabh i dheth.
Bha dùil aice gun e duin-uasal uamhasach a
bh' ann. Agus fhuair iad seachad an dannsa co-
dhiubh. Agus gu dé fhuair Iain bochd ach
t-seans air a dhol a staigh a rùm nighean
Moraire Lunnainn. Agus bha iad ann a sin.
Agus fhuair nighean Moraire Lunnainn a mach co-dhiubh
mar a bha an gnothach, nach e fìor dhuin-uasal
ro
a bh' ann agus cha robh an gnothach cho uasal
eatorra co-dhiubh feadh na h-oidhche agus
bha i air a tàmailteachadh agus thuirt i ris,
"Na leig ort," ars ise, "dad," ars ise. "Agus leig ort,"
ars ise, "gur h-e fear-bhàtaichean a th' unnad,"
ars ise, "agus nuair a dh'éireas tu," ars ise,
"'s a ghabhas tu do bhraiceis," ars ise, "theirig
a mach 's bheir leat na leabhraichean tha seo,"
ars ise, "'s saoilidh m' athair," ars ise, "gur e
duine mór, mór a th' unnad."
Rinn Iain seo agus thug e leis na leabhraichean
a mach agus Moraire Lunnainn cha robh fhios aige
o'n t-saoghal gu dé an duine a bh' ann.
Bha dùil aige gun e duine uamhasach a bh' ann.
Agus 's ann a thuirt e ri Iain 's e 'g éigheach


air a staigh "Tha mi air son bruidhinn riut, a
dhuine," ars esan. "Agus o glé cheart. Bhruidhinn
e ris. Thòisich Iain air dèanamh suas bhreug
gur e fear uamhasach fhéin beairt a bh' ann.
"'N dà," ars esan, "tha mise," ars esan, "a' fàs sean,"
ars esan, "agus nam biodh tu cho math," ars esan,
"agus gum pòsadh tu an nighean agam," ars esan,
"dh'fhàgainn a chuile sìon agad agus gheibheadh
tu fhéin 'nam àite," ars esan.
"Glé mhath," ars Iain.
Agus chaidh am pòsadh a chur air n-adhart.
Agus 's e 'cheud bhòids a bh' aig Iain gu
feumadh e dhol a null gu meetings a bh' aca
thall fairis ann a shineach a dh'Amaireagaidh.
bh' ann
Agus bha iad a' cruinneachadh a chuile morair a ˩˧
thall ann a shineach.
Agus bha Iain 'na dhuine cho tapaidh co-dhiubh
agus 's ann a dh'fheuch iad ri crìoch a chur
air Iain thall, ach cha do rinn iad an gnothach
aig Iain ...
air. Agus cha robh fhios ˩˧ aig Teàrlach no
aig 'athair càit a robh Iain bochd.
Agus 's ann a dh'fheumadh an uair sin
am morair nuair a thill e fios a chur
dé na daoine dha'm buineadh Iain.
Agus chuir e air falbh an sgiobair agus


a chriudha gu ruige Ceann Loch Gilb. Agus bha
athair Iain an uair sin air a dhol 'na dhuine
bochd, truagh agus gun sgeul air Teàrlach no
air duine sam bith ach e fhéin 's a bhean agus
an taigh aige air a dhol 'na ruin agus gun
sgrath air. Chan eil fhios cia mheud slige
bha timchioll an taighe a chuile seòrsa slige.
Agus chaidh an sgiobair suas chon an taighe agus
feuch a faigheadh e mach dé 'n seòrsa duine a
bh' ann.
Bha am bodach bochd sin aig ceann an
taighe agus e 'dèanamh uisge. Agus
chaidh e a bhruidhinn ris agus fhuair e
tì ann a staigh, cupa tì air a ghlùin.
Agus thill e agus cheannaich e deoch dha'n
a' chriudha aige air a' bhàta agus thuirt e
gun e athair Iain a dh'òrdaich e dhaibh.
Agus chuir e g' an dalladh an criudha, an
sgiobair, agus thill e gu ruige Morair
Lunnainn agus dh'innis e dha chuile sìon
"Cha dèanadh," ars esan, "am pàileis agad,"
ars esan, "taigh beag ri taobh ath...
taigh athair Iain," ars esan. "Bha e," ars
esan, "aig ceann an taighe agus e 'ga


nighe fhéin," ars esan, "nuair a ràna mise,"
ars esan. "Agus a' phìob a bha 'cur thuige an
uisge," ars esan, "chan eil agad," ars esan, "a's
an taigh na cheannaicheadh i," ars esan. "Agus
am bòrd," ars esan, "far do ghabh mise mo
bhiadh," ars esan, "cha cheannaicheadh," ars
esan, "leth do phàileis i," ars esan. "Agus bha
chuile beothach a bh' air an t-saoghal," ars esan,
"air a stuff-aigeadh an taobh a muigh dhe'n
taigh," ars esan. "Agus dh'òrduich e," ars esan,
"dha'n chriudha agamsa," ars esan, "deoch. Agus
dh'fhàg e air an deoch iad trì laithean latha," ars
esan. "Cha robh rathad agams air tighinn."
Agus chan eil fhios gu dé cho mór 's a bha
Morair Lunnainn mu dheoghainn Iain tuilleadh.
Agus thug Iain sìneadas math dha, ach bha
fios aig a' bhean aige air rud eile. Bha e
ceart gu leòr tuilleadh.
'S dhealaich mise rithe.
DAM Seadh gu dearbh. Tha i sin math. 'S có aige
bha i seo?
PMᶜC Eh?


DAM Có aige bha i seo?
PMᶜC O bha i siod aig Mìcheal Beag e fhéin.
Bhithinn daonnan 'dol a choimhead air.


