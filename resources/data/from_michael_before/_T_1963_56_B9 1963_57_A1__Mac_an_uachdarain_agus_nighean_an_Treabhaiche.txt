Informant : Angus McLellan, Frobost.
Collector : D.A. MacDonald
SA 1962/56 B9
+ 57. A1
Mac an uachdarain agus nighean an Treabhaiche.
Well, 's e uachdaran a bha seo agus bha aon
ghille aige, agus bha e 'cumail treabhaiche. Agus
bha nighean fuathasach brèagha aig a' treabhaiche.
Agus 's ann a ghabh a' gille a leithid a nòisean
dhe nighean a' treabhaiche agus bhiodh e ann
gun stad h-uile h-oidhche.
Dhia, fhuaradh a seo a mach gu robh e ...
meas mór aige air nighean a' treabhaiche, agus
cha b' ann toilichte dheth bha 'athair 's a
mhàthair. Chuir a' t-uachdaran fios air a'
treabhaiche agus thuirt e ris ... Dh'fhoigheachd
a dheth gu dé bha 'toir dha bhith 'gabhail
ri mhac-san. "Tha fhios agad glé mhath,"
?
ars esan, "nach bu mhaidse e do d' nighean-sa,"
ars esan.
"O well," ars a' treabhaiche, "gu dé a' cothrom
th' agamsa air a sin?" ars esan.
"O well, bidh do chothrom agad air, matà, gum bi
thu clìoradh air falbh á seo. Cha bhi thu
seo na's fhaide."
Chaidh a' bodach dhachaidh agus thuirt e ris
a' nighinn. "'N dà gu dearbh," ars esan, "chan


ntbt ao ango t aogbsantaltlsn, osos.
shuiridhe's agus fhu fhéin 's mac an uachdarain,
ars esan. "Chan eil againn a nist," ars esan,
"ach an imprig a dhèanamh ge brith cà faigh
ann àite."
"'N dà," ars ise, "ma bha e 'tighinn a seo," ars ise,
"cha robh mise 'g iarraidh air tighinn ann, agus
carson nach cumadh e aige e. Ach ma 's e mise
's coireach ris a sin," ars ise, "falbhaidh mise,
ma tha, agus fanadh sibhse far a bheil sibh."
'S e seo a rinn i. Sgioblaich i ifhéin 's cha
robh mósan luagage aice ach baga. Fhuairi
gu ruige giaschir 's bha soitheach ann a shin
a' gabhail carpa a staigh, 's chaidh i far a
robh a' sgiobair feuch a faigheadh i null gu
ruig Amaireaga. Dh'innis i dhan sgìobair gu
b' fheudar dhi a' taigh fhàgail air sàilleabh mic
. Agus," ars ise, "chan eil ... chan eil
mfhachlaigan
móran airgid agam," ars ise. "Tha eagal orm," ars ise,
"nach eil agam na phàidheas am fàradh," ars ise.
"ach bu toigh leam faighinn air falbh co-dhiubh."
A leabhara," ars a' sgiobair, "ma tha," ars esan
"Bheir mise passage an asgaidh dhut a null.
"O ma tha, glé mhath," ars ise, "chan urrainn a
bhìth na 's fheàrr.


Dh'fhalbh i 's a' sgiobair 's sheòl iad a null.
'S nuair a rànaig iad a seo thall thuirt a' sgiobair
rithe, "O well," ars esan, "cha ruig thusa leas dhol
an tìr an dràsda," ars esan. "Théid mi fhìn a
mach," ars esan. "Tha mi 'smaointinn gu bu chòir
do dh'oifis a bhith seo airson luchd-seirbhiseach,"
ars esan, "agus fan thusa," ars esan, "far a bheil
thu," ars esan.
Chaidh a' sgiobair a mach. Bha e 'dol throimh 'n
bhaile 's cha robh e 'faicinn colas oifis. Thachair
a seo marcaiche ris, agus bhruidhinn e ris.
Dh'aithneadhadh chuile duine fear-marcach. Agus
dh'fhoighneachd e dheth,
, "Bheil fad o
thàna tu staigh dhan phort?" ars esan.
"Chan eil gu dearbh," ars a' sgiobair. "Cha
d'rinn
mi ach tighinn a staigh a' raoir," ars esan.
"Robh passenger-ean agad a' tighinn a nall?" ars
esan.
"O cha robh," ars a' sgiobair, "ach aon nighean,"
ars esan,
˩˧ "a bha tighinn airson cosnadh."
"O nach bochd fhéin," ars esan, "nach robh mi
beagan na bu tràithe," ars esan. "'S ann a'
coimhead airson searbhanta a tha mise, ma
tha," ars esan. "Agus," ars esan, "'s e bancair


a th' unnam," ars esan, "agus an t-searbhanta
a bh' agam," ars esan, "phòs i," ars esan, "agus
duine
chan eil gin agam a nist," ars esan.
"A well," ars a' sgiobair, ars esan, "tha i agamsa
sibh -
air bòrd fhathast," ars esan, "ma chòrdas i riobh-péin,"
ars esan.
"O bless me, ma tha," ars esan, "chan eil fhios 'am
nach eil mi lucky fhathast," ars esan.
"Well, théid mise staigh," ars a' sgiobair, "'s
canaidh mi rithe," ars esan, "i thighinn a mach," ars esan.
"Nì sibh-péin bargain."
Chaidh a' sgiobair a staigh 's "Chan fhaca mise,"
ars esan, "colas oifis a seo," ars esan, "ach chunna
mi," ars esan, "fear a siod," ars esan, "ag iarraidh
searbhanta," ars esan, "agus ma thogras ...
dheònaicheas tu dhol ann," ars esan, "tha e
'g ràdh rium gur e bancair a th' ann," ars esan,
'n taing
"'s nach eil e gan," ars esan, "tuarasdal a
thoirt do shearbhanta," ars esan, "an t-searbhanta
bh' aige gu robh i aige o chionn ùine mhór
agus gun do phòs i 's gu robh e nis
gun searbhanta idir."
O bha ise coma ach àite a chor-eigin fhaighinn.


Thànaig i mach. O chuir esan fàilte oirre 's
dh'fhoighneachd e dhith am biodh i deònach
fasdadh a ghabhail.
Thuirt i gum bitheadh. "Well, ma tha," ars esan,
"'S e bancair a th' unnamsa," ars esan, "agus cha
bhi mi staigh ach aig oidhche," ars esan. "Bidh
mi 'falbh 's a' mhaduinn," ars esan. "Bidh mi
dhìnnearach
'toir leam mo dhinneir, agus cha bhi sìon agad
ri dhèanamh," ars esan, "ach an taigh a chumail
air dòigh 's a chumail glan," ars esan,
"agus mo bhraiceis-se a's a' mhaduinn agus
mo shuipeir a bhith deiseil agad aig oidhche,"
ars esan. "Cha bhi sìon agad ri dhèanamh
ach sin," ars esan, "agus dé," ars esan an
tuarasdal bhios tu 'g iarraidh?"
Dh'innis ise. "O well, ceart gu leòr," ars esan,
"ma tha, gheibh thu sin. Agus tha mi duilich,"
ars esan, "nach robh fios 'am gu tachradh
a' gnothach cho math rium," ars esan. "Nam
bitheadh," ars esan, "bhiodh conveyance agam,"
ars esan, "na b' fheàrr na 'm pònaidh," ars
esan. "Ach co-dhiubh," ars esan, "an rud a
th' ann," ars esan, "'s e dh'fheumas tu ghabhail,"
ars esan. "Ma tha luggage agad," ars esan,


"cuiridh sinn ann an àite am bi e sàbhailte
gu leòr," ars esan. "Théid mi fhìn 'ga h-iarraidh
ars esan..
O cha robh luggage aice ach am baga.
"O well, mur eil ann ach sin," ars esan, "bheir
mi leam air mo bheulaibh e."
Chuir an sgiobair air a chùlaibh air muin a'
phònaidh i 's dh'fhalbh iad. Chaidh iad a mach
pìos mór
˩˧ as a' bhaile. Thànaig e seo gu taigh. Bha
i air dorchnachadh, an oidhche.
"Well, seo agad a' t-àite," ars esan, "agus théid
dèan a nist a laighe," ars esan. "'.. mise a laighe."
"Well, seas ann a shin mionaid bheag," ars esan.
"gus a cuir mise staigh a' pònaidh."
Dh'fhalbh e
˩˧ 's chuir e staigh a' pònaidh 's thànaig e
's dh'fhosgail e 'n dorus 's chaidh e staigh.
"Seo dèan thusa suidhe nist," ars esan. "Nì mi
fhìn a' gnothach a nochd. Tha mi cinnteach
gur e mi as eòlaiche air fheadh a' taighe,"
thu
ars esan, "agus bith ,fhéin a' dèanamh a' chuid
as fheàrr a ghabhas dèanamh 's a' mhaduinn,"
ars esan.
Thòisich e sin air dèanamh ... cur air dòigh
suipeir agus ghabh iad a suipeir.


"Trobhad a nist," ars esan, "'s gu faiceadh tu
do rùm-cadail."
Thug e sìos i. "Siod do rùm-cadail a nist," ars
esan. "Cha bhi agad ach a' dorus a ghlasadh,"
ars esan, "'s cha bhi sìon a' cur dragh ort ann
a shin, 's beiridh tu 's a' mhaduinn," ars esan.
"Tha chuile sìon ann a shiod," ars esan, "'s rud
's a' bith a bhios a dhìth ort cha bhi agad
ach innseadh dhomhsa 's gheibh mise dhut e,"
ars esan.
"O cha b' urrainn a bhith na b' fheàrr," ars ise.
Agus ... a's a' mhaduinn dh'éirich ise 's rinn
i a' braiceis. Dh'fhalbh e esan. Cha tànaig e
gus a robh i dorcha.
O cha robh i 'faicinn duine. Bha i 'faireachdainn
na h-ùine fa uamhasach fada. Bha i trì
latha ann a shin 's gun i 'faicinn ... Chan
fhaca i duine idir air ais no air aghaidh.
Dh'fhalbh i seo a mach pìos. Bha sead a
taobh shìos a' taigh - agus dh'iarr e
oirre gun a dhol 'na chomhair, gur a h-e
o lachan a bh' aige ann, agus rùm eile
bh' aige staigh gur e paipearan leis a' bhanc


a bh' ann, agus gun a ... gun i dhol 'na
chomhair-san cuideachd. Thuirt ise nach rachadh.
Bha i 'dol seachad air a t-sead a bha seo agus
a Dhia! bha i 'faireachdainn a leithid a dhroch
fhàileadh. Dh'fhalbh i chon a' doruis, 's cha
robh ris ach seann dorus, agus dh'fhalbh i
's thug i putadh dhan dorus. Thuit a' chòmhla
?
's thuit a chuile rud m' a ceann. Sheall i 's
's a
bha nighean òg ann a shin x Bha gruag 'slaodadh
rithe, marbh. "Dhia," thuirt i rithe fhéin,
"'S e seo an té phòs, agus cinnteach gu leòr,
'se 'm pòsadh bhios agamsa cuideachd."
Dh'fheuch i ris a dorus a thogail 's bha a'
dorus cho trom 's cha deargadh i air a
thogail. Chuile turus a bhiodh e gus bh'ith shuas
aice bha a dorus a' tuiteam oirre. Mu
dheireadh dh'fhàg i bhuaipe e. Dh'fhalbh
i 's rinn i gu b' fheàrr dhi teicheadh
fhad 's a b' urrainn dhi. Chruinnich i na
Dhia!
bh' aice dh'aodach, 's smaointich i seo
gu sealladh i a's a' rùm eile. Ma rinn i
'n darna cuid gu faodadh i a' rud eile
a dhèanamh. Dh'fhosgail i a' rùm eile
bha e 'g iarraidh oirre a sheachnadh, 's


cha robh sìon a sin ach òr is airgiod.
Dh'fhalbh i agus thug i t-aodach ás a' bhaga
agus lìon i a' baga leis an òr, agus chàirich
i air a muin e, agus tharruing i.
Dhorchnaich
˩˧ a seo an oidhche rithe. Bha ise 'dèanamh
?
mar bheatha air a beatha. Bha i 'smaoineach' gun
dèanadh i rathad chon a' bhaile co-dhiubh. Ach
thug i seo an aire do sholus a' bhaile. Rinn i
leithid a thoileachadh ris. Nuair a chaidh i staigh
dhan bhaile chum i sìos chon a' chidhe. Bha a'
soitheach air a deach i null aig taobh a' chidhe
agus i 'gabhail cargo. Ghabh i staigh far a robh
a' sgiobair. "O bheil thu air ... air a' fasdadh
thoir dhachaidh mar tha?" ars a' sgiobair.
"O tha," ars ise, "ach Nì Math riu' sa," ars ise,
"feuch an dèan thu fàbhar riumsa," ars ise,
"a faigh thu àit-eigin dhomhsa," ars ise, "agus
sìon 's a' bith dhe na bheil agamsa," ars ise, "gu
dearbh 's leat-sa a' darna leth dheth," ars ise.
"O dé th' agad?" ars esan.
Dh'innis ise mar a rinn i 's mar a chunnaic
i.
"O chan urrainn mise sìon a dhèanamh
(e thu)
riut," ars esan, "neo ruigidh - " ars esan. "Nam
biodh tu," ars esan, "gun turus a ghabhail


ris air òr," ars esan, "sheallainn-sa an deoghaidh
an òganaich," ars esan. "Ach chan urra mi sìon
a dhèanamh riut," ars esan.
O Dhia! nuair a chuala i seo cha robh fhios
aice dé dhèanadh i.
"O well," ars esan, "ge brith cà cuir mise thu," ars esan,
gheibh iad thu," ars esan.
Well, bha cho math leatha nuair sin leum a
ghearradh a mach air a' mhuir.
"O well, fuirich ort," ars esan. "Bheir sinn a
nuas na gillean," ars esan. "'S minig a bha
ars esan.
plan math aig fear aca-san, ˩˧ Thug e suas a'
leididh
a' leadaidh
criudha. Dh'innis e dhaibh gu robh ... gun
e té seo a thug sinn a nall," ars esan.
"Tha mi 'tuigsinn," ars esan, "nach do chòrd
a' t-àite rithe," ars esan, "gu b' fheudar dhi,"
ars esan, "fhàgail," ars esan, "agus tha mi cinnteach
nach eil fada gos a bi a' tòir oirre," ars esan.
"Dé a' t-àite tha sibh a' smaointinn a cuireadh
sibh i," ars esan, "nach fhaiceadh i?"
Dh'fhan a chuile duine riamh sàmhach.
Thionndaidh a seo fear aca. "Well," ars esan,
"cuiridh mise i ann an àite nach faigh iad
i," ars esan, "ma dheònaicheas i a dhol
ann."


eadh
Dheònaich ˩˧ ise dhol a dh'àite 's a' bith.
Continued a SA 1963/57 A1
DAM Seadh. 'S cha robh fhios aca co-dhiubh cà
'n cuireadh iad i.
AMᶜL "Cuiridh mise i," arsa fear dhe na gillean,
"ann an àite nach fhaigh iad ," ars esan.
"Cà 'n cuir thu i?" ars esan.
"Loweridh sinn a' topsail," ars esan, "agus
paisgidh sinn ann i," ars esan, "Ged a
rannsaicheadh iad a' soitheach," ars esan,
rannsaich
"cha rannsaicheadh iad na siùil."
Cha robh ach ... Bha siod ceart gu leòr.
Lower-eadh a nuas a' topsail 's chuireadh
i fhéin 's a' baga 's biadh a's a' topsail
's phaisgeadh suas ... chrochadh am
mullach a' chruinn i.
Ach rinn a' liathadh a' latha có bha
dh'fhaireadhadh a tighinn ach esan,
's ghabh e staigh far a robh a' sgiobair.
"Càit," ars esan, "bheil a leitidh chòir
a thug thu thugamsa," ars esan, "càit
eil i agad," ars esan, "a robaig mi," ars esan.
"Chan eil i agamsa," ars a' sgiobair.


"Tha i agadsa," ars esan, "agus lìbhrig i seachad i.
"Chan eil i agamsa," ars a' sgiobair. "Chan fhaca
mise i o'n a thugadh dhut fhéin i. Ma tha i
seo," ars esan, "faigh i."
Thànaig e fhéin 's poileasman 's thòisich rannsachadh
's cha d'fhuaradh shìos no shuas i 's cha do
dh'fhàg iad àite gun siubhal. Bha iad a's
a' stokehole fhéin feuch an deach i ... a
robh i ann. Cha robh.
"'N dà gu dearbh," ars a' sgiobair, "'s olc
mo bharail ort," ars esan. "Tha e furasda gu
leòr dhut a ràdh," ars esan, "gu do robaig i
thu," ars esan. "Ach mur a tionndaidh a'
nighean suas," ars esan, "seallaidh mis' as do
dheoghaidh," ars esan.
"O robaig i mi ceart gu leòr," ars esan.
"O tha sin furasda gu leòr dhut a chantail," ars esan,
a' sgiobair, "ach feumaidh gun tionndaidh a'
nighean suas," ars esan.
Dia, 's ann a chuir e an comhair a' chùil,
ach dh'fhalbh e 's cha do dh'fhosgail e 'bheul.
Bha ise ann a shin agus taghadh deiseil airson
falbh, 's ann a bha e 'lower-eadh a nuas ..


Thànaig e nall gu ruige Sasunn ... gu ruige Glaschu.
Bha e deònach roinn dhan òr a thoir dhan sgiobair
's cha ghabhadh e sgillinn. Cha ghabhadh a' sgiobair
sgillinn. Ach faodaidh tu, ma thogras tu," ars esan,
"rud thoir dha na gillean," ars esan. "'S iad a
shàbhail do bheatha dhut 's cha b' e mise," ars esan.
Thug i cóig sòbharain dha na h-uile gin dhe na
gillean.
Thànaig i dhachaidh 's chuir i a baga ann an
cistidh. Nuair a chuala mac an uachdarain gu
tànaig i cha robh i milis riamh gu seo.
Bha e ann an ath oidhch'. Cha robh ach gu
feumadh e i phòsadh.
"Dé math dhut," ars esan, "dhol g' am phòsadh-se,
gun sìon a' t-saoghail?"
Cha robh e gu deifir leis-san.
Phòs e fhéin 's nighean a' treabhaiche. Cha robh
chridhe aige nuair sin dhol am fianuis 'athar.
fhéin.
"Fhalbh nist, ma tha, 's fan còmhla rithe."
Cha robh e nuair sin ach a' fuireach ann ann taigh a' treabhaiche ˩˧
g' eil
"A well," ars esan ise, "cho math 's gu bheil a bhith
'g am choimhead-sa," ars ise,
˩˧ cha chum sin sinn. Feumaidh tu nist dhol a
dh'obair," ars ise.
Cha robh obair ann ach rathad mór a bha 'dol


air aghaidh 's dh'fhalbh e chon a' rathaid.
Bha e sin a' cuibhleadh chlachan le bara-làimhe
Thànaig e dhachaidh 's gun cheum aige. Bha e air
toir fairis.
"Seadh," ars ise. "Dé mar a chòrd an obair riut an
diugh?" ars ise.
"A cha do chòrd ach meadhonach," ars esan. "Cha robh
fhios agamsa," ars esan, "gu dé rud a bh' ann an
"obair," ars esan, "gus a' diugh."
"Seadh," ars ise. "Nam biodh àit' agad fhéin a nist,"
ars ise, "tha dùil nach biodh tu 'marbhadh luchd-obrach."
"O cha robh fhios agamsa," ars esan, "gu dé rud a bh'
ann an obair," ars esan.
Bha i 'ga chumail a mach a chuile mac latha.
Dh'éireadh ise tràth 's a' mhaduinn 's dhèanadh
i 'bhraiceas. "Bi nist a' falbh."
Mu dheireadh rùisg e na casan aige. Cha robh
i siod a' dol thoir mercy dha. Agus ...
ach
Ach dé seo bha a oighreachd bheag ri taobh na
h-oighreachd aig 'athair agus bha i gus 'ith
mach air thairgseachadh leis a b' àirde a
gheibheadh i.
Dh'éirich ise a' mhaduinn a bh' ann a sheo
agus thuirt i ris, "Eirich a nist," ars ise,


"agus cuir umad," ars ise, "agus fhalbh còmhla
ris na h-uaislean eile," ars ise, "gu sale na h-
oighreachd tha siod," ars esan (sic). "'S tha fios
'am," ars ise, "gum bi d' athair air a son," ars ise.
esan (sic)
esan (sic)
"o'n tha i ri 'thaobh fhéin," ars ise. "Ach
ge air bith," ars ise, "gu dé a' t-airgiod théid
innte," ars ise, "theirig thusa ceud os an cionn."
"Dhia m' anam," ars esan, "bheil thu air son
mo chur dhan phrìosan," ars esan.
"Cha téid thu phrìosan idir, ach gabh thusa
mo chomhairle-sa," ars ise.
"O leabhara ma tha, gabhaidh mise do chomhairle,"
ars esan, "ged a rachainn dhan phrìosan fhéin."
"Well, fhalbh ma tha," ars ise.
Nuair a thòisich a' sale 's e 'athair a b'
àirde tairgsigeadh. Chuir esan ceud os a chionn.
Thionndaidh 'athair.
"Bheil sibh 'dol a ghabhail tairgse a' duine ud?"
ars esan. "Tha mi cinnteach nach eil trust air an fhear sin."
"A well, 's e t-airgiod as àirde a dh'fheumas
an tairgse
sinn a ghabhail."
Chaidh iad far a robh e.
e


"Bheil thu fit air son an oighreachd a phàidheadh?"
"Tha," ars a' gille.
"O ceart gu leòr," ars 'athair. Chan eil fhios a
oirre,
faigheadh
faigh sibh an t-airgiod an tairgse chianda rithist ˩˧ ars esan.
Agus "Well, ma tha," ars athair, "feumaidh tu
a pàidheadh," ars esan. "Gheibh thu trì latha
a dhàil."
Well, bha 'athair 'faighinn bliadhna a dhàil
Cha tuirt esan guth. Thànaig e dhachaidh.
"Seadh," ars ise. "Dé mar a chaidh dhut?
Bheil an oighreachd agad?"
"Tha i fhathast agam," ars esan. "Tha mi cinnteach
nach bi i fada agam."
Agus ... "Robh d' athair air a son?"
"O bha," ars esan. "'S ann aige bha 'n t...
a' tairgse b' àirde," ars esan, "ach chaidh
mise ceud os a chionn," ars esan.
"O rinn thu taghta," ars ise. "'S dé a' dàil
bha esan a' faighinn?
"Bha e 'faighinn bliadhna dhàil"
"Dé an dàil a fhuair thu fhéin air?"
"Cha d'fhuair ach trì latha," ars esan.


"Aye, aye," ars ise. "'S gheibheadh d' athair bliadhna
's chan fhaigheadh tusa ach trì latha. Well,
cha do ruith na trì latha fhéin fhathast," ars ise.
A's a' mhaduinn an làirne-mhàireach có thànaig
?
ach na trustees oirre, gu feumadh e shealltainn
dhaibh-san ma bha e fit airson an oighreachd
gu robh ...
a phàidheadh air neo ˩˧ gu bitheadh i aig 'athair.
O thionndaidh ise riutha. "Gabhaibh a mach ás a
seo," ars ise, "a chealgairean," ars ise. "Dé dragh
tha sibh 'dol a chur ormsa no air mo chompanach,"
ars ise. "Cha do ruith na trì latha fhéin
fhathast," ars ise. "Gheibheadh 'athair bliadhna
's chan fhaigheadh esan ach trì latha. Nuair
a ruitheas sin," ars ise, "faodaidh sibh tighinn."
"O well," arsa fear aca, "tha thu ceart gu leòr a
sin," ars esan.
Dh'fhalbh iad 's tharruing iad air falbh. Ach
an ceann an treas latha dh'éirich ise a's a'
mhaduinn agus chuir i uimpe.
"Eirich a nist," ars ise, "agus cuir umad," ars ise,
"agus bitheamaid a' falbh a phàidheadh na
h-oighreachd," ars ise.


Dh'fhosgail i chiste agus chàirich i a' baga
air a muin. Agus nuair a rànaig i bha iad
dìreach 'g a feitheamh, agus 'athair an déidh
tighinn. Bha 'athair gus an oighreachd fhaighinn.
Thionndaidh i ris ... ris a dui...
"Seo," ars ise, "beir air a seo bharr mo mhuin," ars
ise.
Rug a' gille air a' bhaga 's leig e ás air bòrd e.
"Trobhadaibh a nis," ars ise, "'s cunntaibh do ur
cuid fhéin a mach as a sin. Nach fhaod
?
aige
mo leitidh ˩˧ oighreachd eile a ghabhail?"
Cha robh fhios aig a ... 'athair o Dhia
càite a d'fhuair e t-airgiod no có ás a
thànaig e. Agus nuair a phàidh i an
oighreachd dhaibh thionndaidh i riutha,
"Fhalbhaibh a nist," ars ise, "'s e m' àite-sa
riutha.
tha seo," ars ise, "'s gabhaidh a' dorus," ars ise ˩˧
Thòisich iad air iarraidh mathanas.
"'N dà, mathanas," ars ise, "cha bu chòir thoir
dhuibh."
Cha robh ann na b' fheàrr na ... aig 'athair
na e an uair sin. Bhiodh an darna h-aon
a' dol air chéilidh air an aon eile aca. Nuair


a bhàsaich am bodach bha an dà oighreachd
aige nuair sin aige fhéin 's aig... nighean an
treabhaiche.
Agus sin agad mar a dh'fhàg mise iad.
DAM O well, shiorruidh tha i sin math gu dearbh,
agus 'se sgeulachd fhada tha sin cuideachd.
Agus
Dé?
DAM Tha i fada.
AMᶜL Tha i sin.
DAM Tha i math. Agus có aige chuala sibh i sin?
AMᶜL Aig fear Dòmhnallach, Ailean Mór mac Iain 'ic
Ailein ann am Peighinn an aoirein.
DAM Seadh. 'S robh esan math air na naidheachdan?
AMᶜL Bha. 'N dà, bha e sin.
DAM Cha robh i siod aig Alasdair Mór idir.
AMᶜL Cha robh. Cha chuala mi i siod aig Alasdair
Mór idir.
DAM O tha i math, ma tha. Tha i math fhéin.


