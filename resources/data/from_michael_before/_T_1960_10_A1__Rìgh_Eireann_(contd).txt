Informant : Angus Maclellan Frobost, South Uist.
Collector : Calum I. Maclean.
SA 1960/10
Rìgh Eireann (contd)
"Thug mi suas a chuile duine a bh' ann. Agus tha
mi 'smaointinn an oidhche sin gu robh mi ann an
eiginn bu mhutha na tha mi agadsa fhathast."
"'N dà, bha thu sin," ars an rìgh, "an éiginn, ach fhuair
thu ás. Chan fhaigh thu á seo."
"O chan eil mise 'g ràdh gu faigh," ars esan.
Thugadh treis eile air riasladh a Ghadaiche Ghréigich
bhochd, agus chuireadh teine ris an tòrr a bha muigh.
"Well, a Ghadaiche Ghréigich," ars an rìgh, "tha an teine a'
gabhail," ars esan, "agus chan fhada gus am bi thu fhéin
agus na mèirlich sin eile ann. Agus ged a bha thu
's an toll-ghuail fhéin cha robh thu an éiginn riamh
mar a tha thu nist."
"'N dà, bha," ars an Gadaiche Gréigeach, "agus ann an
éiginn nas motha na 'n dithis sin," ars esan.
"'Siuthad, ma tha, innis dhuinn i" ars an rìgh,
"agus leigidh sinn leat," ars esan.
"'N dà, chan airidh thu air a h-innse dhut," ars esan.
"Ach innsidh mi dhut air chùmhnantan i."
"Dé na cùmhnantan tha thu 'g iarraidh a nist?"
a th'
"Tha, an darna mac as sine ˩˧ aig Rìgh Eireann fhuasgladh
's a leigeil còmhla ri ... dhan chuideachd"
"Cà bheil e?" ars an rìgh.


"Tha e ann a sheo," ars esan.
"Well, ma tha, gheibh e sin," ars an rìgh.
Dh'fhuasgladh am fear eile dhiubh.
"Siuthad, a nist, innis dhuinn eiginn nas motha na seo a's
a robh thu."
"'N dà, bha siod 's an àite againne," ars esan, "easbuig
mór," ars esan, "agus bhàsaich e," ars esan. "Agus," ars esan,
bha móran air an tòradh aige," ars esan. "'S bha mi fhìn
air an tòradh aige," ars esan. "Agus bha móran òir," ars esan
"timchioll air an easbuig," ars esan, "agus bha fàinne
òir air," ars esan. "Agus nuair a thiodhlaic iad e," ars esan.
"chuir iad clach mhór, mhór air an uaigh aige," ars esan,
"'s dh'fhalbh iad," ars esan.
"Nuair a thànaig an oidhche," ars esan, "dé smaointich
mise," ars esan, "ach gur e call a bh' ann," ars esan, "na
bha siod a dh'òr a leigeil fon talamh," ars esan,
nach robh e gu sìon a dh'fheum dhan easbuig.
Agus dh'fhalbh mi dhan chladh," ars esan, "feuch
am faighinn an uaigh fhosgladh agus an t-òr a
thoir dheth. Agus nuair a ràna mi," ars esan, "bha
'chlach cho trom," ars esan, "agus cha b' urra mi
togail," ars esan. "Ach leis a chuile h-innleachd a
bh' agam," ars esan, "fhuair mi a cur air a h-oir air
bruaich na h-uaghach," ars esan. "'S chaidh mi
sìos dhan uaigh," ars esan, "'s bhrist mi 'chiste," ars esan,
"agus thug mi dheth na bha timchioll air a dh'òr," ars esan.
ars esan
"Agus nuair a bha mi deiseil," ˩˧ "dol a thighinn a nuas
dé rinn ach oiteag gaoithe tighinn," ars esan


"agus thuit a' chlach air an uaigh far a robh i reimhe
agus bha mise a's an uaigh," ars esan, "còmhla ris an
easbuig," ars esan. "Cha robh tuar air tighinn as.
Ach gu dé thachair," ars esan, "ach gu robh feadhainn
eile ann a bha dhen aona bheachd rium fhìn," ars esan,
"agus thànaig iad chon na h-uaghach," ars esan, "g' a
fosgladh. Agus nuair a chunna mise na speuran,"
ars esan, "a' cheud leum a gheàrr mi," ars esan, "bha mi
air bruaich na h-uaghach," ars esan, "agus thuit fear
thall 's a bhos," ars esan, "agus dùil aca gur e am
fear a bh' air a thiodhlacadh a bh' air éirigh," ars esan.
"Agus fhuair mise ás mar sin," ars esan. "Cha chreid mi
nach robh mi 'n oidhche sin ann an éiginn nas motha
na tha mi agadsa fhathast," ars esan.
"O well, bha thu sin," ars an rìgh, ars esan, "ach fhuair thu
as a chuile h-éiginn a's a robh thu," ars esan, "ach chan
fhaigh thu ás a seo."
"O chan eil mise 'g ràdh gu faigh," ars esan, an Gadaiche
Gréigeach, "ach tha mi 'g ràdh siod," ars esan.
Thugadh a' ghreis fo dheireadh a' riasladh a' Ghadaiche
Ghréigich bhochd, agus
"O well, a Ghadaiche Ghréigich," ars esan, "tha an teine
deiseil a nist, ma tha," ars esan, "agus bidh thu 'dol ann
thu fhéin agus am mèirleach sin eile," ars esan. "Agus
ged a bha thu a's an uaigh fhéin," ars esan, "cha robh
thu riamh mar tha thu nist."
"'N dà, bha," ars an Gadaiche Gréigeach. "Bha mi ann
an éiginn nas motha na tha mi agadsa fhathast,
agus ann an éiginn nas motha na dh'innis mi."


"Siuthad, ma tha," ars an rìgh, "innis i," ars esan, "agus
leigidh sinn leat gus an innis thu i."
"'N dà, chan airidh thu air a h-innse dhut," ars an
Gadaiche Gréigeach, "ach innsidh mi dhut air chùmhnantan
i."
"Dé na cùmhnantan tha thu 'g iarraidh a nist?" ars esan.
"Am mac as òige a th' aig Rìgh Eireann fhuasgladh,
's théid e còmla ri 'bhràithrean. 'S chan eil fhios
nam biodh fios aig an athair gur e siod an dòigh
a's eil thusa deiligeadh riutha nach e 'chlach a
b' àirde a' chlach a b' ìsle agad."
"'N e sin ri ràdh g' eil triùir chlann Rìgh Eireann
agamsa seo?"
"'S e," ars am Gadaiche Gréigeach.
"Well, gheibh e sin, ma tha," ars esan.
Dh'fhuasgadh am fear a b' òige dhiubh, 's cha robh
nuair sin ceangailte ach e fhéin.
"Siuthad, a nist ma tha, innis dhuinn éiginn nas
motha na seo a's a robh thu."
"'N dà, bha mise air falbh oidhche," ars esan, "feuch
gu dé gheibhinn a ghoidinn," ars esan. "Agus thàna
mi," ars esan, "gu creig mhóir," ars esan, "a bha mi
glé eòlach oirre," ars esan, "agus glé thric aig a
fasgadh," ars esan. "Agus gu dé chunna mi," ars esan,
"ach uamha an aghaidh na creige," ars esan, "'s chuir e
ioghnadh orm," ars esan, "uamh a bhith ann nach
fhac mi riamh reimhe," ars esan. "Agus chaidh mi


gu dorus na h-uamhadh," ars esan, "agus dé bha
staigh a's an uamhaidh," ars esan, "ach boirionnach
agus pàisde gille aice air a glùin," ars esan, "agus
sgian mhór aice 'na laimh," ars esan. "Agus thogadh i
an sgian," ars esan, "gus a' cur a's a' phàisde," ars esan,
"agus thòisich am pàisde air gàireachdraich," ars esan,
"agus thòisicheadh ise air rànaich," ars esan. "Agus
nuair a stadadh am pàisde a' ghàireachdraich
thogadh i an sgian gus a cur ann, agus bha am
pàisde a' tòiseachadh air gàireachdraich, agus
esan
leigeadh ise ràn," ars ise, "agus bha 'chreag a'
freagairt," ars esan, "Agus bha e 'cur ioghnadh 
uamhasach orm an obair a bh' aice," ars esan, "agus
mu dheireadh leum mi staigh," ars esan. "Agus dh'
fhoighneachd mi dhith," ars esan, "gu dé an obair a
bh' aice mar siod."
"'N dà, tha," ars ise, "fuamhair a tha 'fuireach ann
a sheo," ars ise, "agus thug e mise 's am pàisde
dhan uamhaidh," ars ise, "agus chuir e mar fhiachaibh
orm am pàisde a bhith bruich mu choinneamh nuair
a thigeadh e. Agus cha leig mo chridhe leamsa a
mharbhadh," ars ise. "Ach seo dhutsa on a thàna tu
agus marbh e," ars ise.
"Bheil sìon idir agad a bhruicheas tu dhan bhéist
thu
? ud mun fheuch ach am pàisde?"
"O tha gu leòr," ars ise, "ach aithnidhidh e e."
"Fhalbh thusa, agus 's e an rud a nì thu, cuir


feòil ann am poit, agus bheir sinn òrdag na coise bharr
a' phàisde, agus cuiridh tu a's a' phoit còmhla ris i.
Agus feuch a faigh thu fhéin 'sam pàisde teicheadh ás
a seo."
"'S e seo a rinn i," ars esan, "agus dh'fhalbh mi fhìn
agus chuir mi 'n òrdag bheag aige air cnaig," ars esan,
"agus le aona bhuille," ars esan, "thilg mi dheth i."
ars esan. "Thòisich am pàisde air rànaich," ars esan,
"agus fhuair sinn stad a chur air an fhuil," ars esan,
"agus nuair a bha e fairis a rànaich," ars esan, "thuirt
e 'na chadal," ars esan. "Agus dh'fhalbh mise leis
feòir
do thòrr ˩˧ a bha an ceann eile na h-uamhadh," ars esan.
"Agus cha robh mi fada sin," ars esan, "nuair a dh'
fhairich mi esan a' tighinn," ars esan, "agus nuair a
thànaig e staigh," ars esan, "tharruing e carragh-creige
as an dorus," ars esan. "Agus nuair a chunna mise,"
ars esan, "a' chòmhla bha ris an dorus," ars esan,
"thuirt mi rium fhìn gu robh mise staigh agus gum
biodh gu siorruidh," ars esan. "Agus cha robh aige ach
aon sùil," ars esan, "a's a bhathair," ars esan.
Dh'fhoighneachd e dhithse robh bhiadh deiseil
aice 's thuirt i gu robh. Agus a' cheud ghreim
thug e ás an fheòil, "A bhan-slaightear," ars esan,
"chan e am pàisde tha seo."
"'S e," ars ise.
"Chan e," ars esan.
"O nach seall thu an òrdag aige ann a shin,"
ars ise, "far do chuir mi ann i air eagal nach


creideadh tu mi."
"O ma tha, nach e tha curs," ars esan.
"Chan eil comas agamsa air," ars ise.
"Nuair a dh'ith e 'leòir," ars esan, "chaidh e 'na
shìneadh mu choinneamh an teine," ars esan, "agus
bha e 'séideadh ... Thuit e 'na chadal 's bha e
'séideadh mar gum biodh balg-séididh a bhiodh
aig gobha. Dh'éirich mise suas," ars esan, "agus am
pógar a bh' aige chuir mi anns an teine e," ars esan,
"agus cha robh e fada 's an teine," ars esan, gus a robh e
geal," ars esan, "mar a bha esan a' séideadh an teine
le 'anail. Agus thug mi ás e agus shàth mi
a's an aon t-sùil a bh' aige e," ars esan. "Agus a'
cheud leum a gheàrr e," ars esan, "bhuail e ann am
mullach na h-uamhadh," ars esan. "Agus an ath
leum," ars esan, "bha e air a dhà bhonn air an ùrlar
agus cha robh e ach leum thall 's a bhos aige,"
ars esan, "feuch a faigheadh e mise," ars esan,
"fo lamhan. Cha bu léir dha mi," ars esan.
"Bha mise," ars esan, "a' faighinn leum a null 's
a nall seachad air," ars esan. "Ach stad e seo."
ars esan, "agus thuirt e, ars esan, "Ma tha e air an
t-saoghal," ars esan, "'s e an Gadaiche Gréigeach a
rinn seo ormsa," ars esan.
"Fhreagair mi fhìn e," ars esan _ "Cha do dh'àich mi
riamh m' ainm," ars esan _ "gur e mi, gu robh
mi ann a sheo."


"O well," ars esan, "tha mise ullamh co-dhiubh ma tha," ars
esan. "Agus tha fàinne òr agam ann a sheo, agus gheibh
thu e agus bidh e agad mar chuimhneachan air an oidhche
nochd."
"Thug e dhomhsa am fàinne," ars esan, "agus 's ann a bha
bu choltach ri cearcall na bha e ri fàinne. Thuirt
mi ris nach dèanadh am fàinne ud sìon dhomhsa, gu
robh e ro mhór,"
"Cuir thusa mad mheur e," ars esan, "agus iarr ais an
fhàinne dhol a staigh."
"Dh'fhalbh mise 's chuir mi 'm fàinne mu m' mheur," ars
esan, "agus dh'iarr mi air an fhainne dhol a staigh,"
ars esan, "agus chaidh am fàinne a staigh," ars esan,
agus
"gu robh e cho fut dhomhsa ˩˧ ged a dh'fhàsadh e mu
m' mheur," ars esan.
"Bheil e fut a nist dhut?" ars esan.
Thuirt mi ris gu robh.
"Cà bheil thu, fhàinne?" ars esan.
Fhreagair am fainne, "Tha mi seo."
"Gheàrr esan leum gus 'ith air mo mhuin. Fhuair
mise leum seachad air," ars esan. "Cha robh mise
riamh ann an crois gu sin. Ge brith cà rachainn,
ars esan, "bhrathadh am fàinne mi," ars esan,
"ach gu robh mi 'dèanamh dìchioll," ars esan, "a'
fhuireach clìoras am boirionnach 's am pàisde," ars esan.
"Ach dh'fheuch mi seo," ars esan _ "Cha robh agam
ach am bàs co-dhiubh," ars esan _ Dh'fheuch mi air ...


tharam as an dorus," ars esan, "agus fhuair mi leagadh
a mach," ars esan. "Agus dh'eubh esan, "càil thu fhàinne?"
agus fhreagair am fàinne, "Tha mi seo."
"'S a mach esan as mo dheaghaidh," ars esan.
"Bha mise cho dona 's a bha mi reimhe," ars esan,
"ach cha robh rathad agam air am fàinne a thoirt a
nuas. Cha robh sgian agam a bheireadh dhìom a'
mheur," ars esan. "Ach thòisich mi oirre leis an
làimh eile," ars esan, "gus do chuir mi mo mheur bharr
an uilt," ars esan, "agus bha mi 'gearradh na fèithean
le m' fhiaclan," ars esan, "gus an tug mi dhiom a' mheur,"
ars esan. "Agus thàna mi gu bàrr sgaladh," ars esan, "bha
os cionn a' chladaich leatha," ars esan, "agus thilg mi,"
ars esan, "bharr bàrr na sgaladh i," ars esan, "air
a' chladach," ars esan.
"Bha esan a nuas thugam," ars esan, "agus dh'eubh
e, "Càil thu fhàinne?" 'S fhreagair am fàinne, "Tha mi seo,"
Gheàrr e leum," ars esan, "leis an sgalaidh," ars esan,
"'s chaidh an t-eanchainn," ars esan, "a's a' chladach,"
ars esan, "agus fhuair mise clìor mar sin," ars esan.
"'S cha chreid mi nach robh mi 'n oidhche sin ann an
éiginn bu mhotha na tha mi agadsa."
Có bha 'na seasamh a's an dorus ach a' bhàn-rinn
agus leum i suas.
"Cha bhi mi beò," ars ise, ceithir uairean fichead
mur a bi e fuasgailte a's a' mhionaid agaibh,"
ars ise, "ged a ghoideadh e 'Ghréig uile," ars ise,
"'s gun facal aige ach an fhìrinn," ars ise, "a


ghàbhail mo bheatha dhomhsa agus dham phàisde,"
ars ise. "Nach seall sibh," ars ise, "a' chas bhon tug e
dheth an òrdag."
Cha robh ach dh'fhuasgladh an Gadaiche Gréigeach.
"'N dà, Ghadaiche Ghréigich," ars an rìgh, "ged a rinn thu na
sinn thu orm," ars esan, "'s ged a bha thu ri cron bha thu
ri math," ars esan. "Shàbhail thu 'beatha dham mhnaoi
's dham mhac," ars esan, "agus tha mi glé thoilichte
nach do chuir mi gu bàs a nist thu," ars esan. "Agus
gheibh thu nist," ars esan, "do rogha iarrtas ormsa," ars esan.
"O well, ma tha," ars an Gadaiche Gréigeach, "cha bhi
m' iarrtas mór," ars esan. "'S e m' iarrtas ortsa," ars esan,
"an fhàlaire a thoir a mhac Rìgh Eireann," ars esan, "a tha
fo gheasaibh aig a' mhuime," ars esan, "gus an till e leatha,"
ars esan. "Agus 's e sin a chuir mise seo," ars esan, "feuch
a' faighinn dha i 's cha b' ann dhomh fhìn a bha mi 'ga
h-iarraidh," ars esan.
"'N dà, air do shonsa, ma ta," ars an Rìgh, "gheibh e sin!
Fhuair mac Rìgh Eireann an fhàlairidh, agus fhuair an
Gadaiche Gréigeach a chiomachas saor. Agus nuair a thill
e gu ruig Eireann bha 'mhuime air bàsachadh,
's dh'fhàg mise dòigheil gu leòr a sin iad.


