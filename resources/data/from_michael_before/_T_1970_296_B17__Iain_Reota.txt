Informant : Mrs. K. Dix, Berneray.
Collector : Ian Paterson
SA 1970/269 B17
Iain Reota cf. AT 510
'S fhada o chuala mi stòiridh mu dheaghainn
fireannach a dh'fhalbh as na Hearadh. Agus
bhàsaich a bhean air a's na Hearadh, agus bha
aon nighean aige agus bha i uamhasach brèagha,
's cha robh i ach òg. 'S chaidh i null fairis.
Agus
Chan eil fhios agamsa ˩˧ cà deach i, ach tha
nis
colach gu robh i ann an àite uamhasach fuar le
deigh.
Agus 's ann a phòs e boireannach ann a shin
a bha 'na bantraich agus dithis chloinne aice fhéin.
Well, bha i cho dona dhan an nighinn aige-san 's
gum biodh i 'g éirigh 's a' mhadainn, gum biodh
i 'nighe 's a' glanadh. 'S bha preasa mór fiodh
'ca, 's dh'fheumadh i am preasa sin a nighe a
chuile latha deug gus a robh na làmhan aice 'nan
fheòlan dearg le fuil.
'S ann a nis a dh'fhàs i cho dona dhi agus gu
ris
tuirt i rithe. "Feumaidh tu toir leat, agus cuir
aig bonn craoibhe i, agus thig fear g' a h-
iarraidh agus pòsaidh e i.
"O tha fhiosam dé am fear tha thu 'minigeadh,"
ars eisean. "Tha thu ... tha," ars eisean, "am bàs,"
ars a h-athair rithe. "Ach 's fheàrr dhi sin na
bhith còmhla riu-sa."


Dh'fhalbh am b... an nighean bhochd agus
thug e air falbh i. Cheangail té na coin ris
an sledge a bha seo, agus dh'fhalbh e leatha
agus chuir e aig bonn craoibh i, agus dh'
fhàg e ann a shin i. Agus cha robh dùil sam
bith aige gum biodh i beò a's a' mhadainn.
Ach 's ann a thàinig ... Chuala i bragadaich,
bragadaich timcheall oirre, agus fear a' gearradh
grailleagan le chorragan. 'S dh'eubh e rithe,
"Bheil thu 'gam aithneachdainn?"
"O tha," ars ise. "'S tusa Iain Reòta. Iain Reòta."
"O seadh. Bheil thu blàth?"
"Chan eil guth ri ràdh. Chan eil mi 'gearan."
Chuir Iain Reòta no mar a their iad a's a'
Bheurla 'Jack Frost', chrath e na sgiathan aige 's
chuir e a sheachd uiread reothadh timcheall
's a bh' oirre.
"A nighean bhrèagha, bheil thu blàth?"
"Chan eil mi 'gearan."
Chuir e rithist e gus gu robh chuile greim nach
fhaiceadh tu ach sn... reothadh is sneachd
"Bheil thu blàth?"
"Chan eil mi gearan," ged a bha i 'fàs
gorm leis an fhuachd.
"O," ars eisean, "airson thu bhith cho
foighidneach cuiridh mise ort bianan is aodach,
agus bidh thu math gu leòr."


Agus tha e colach gu do chuir e còtaichean béin
timcheall air an nighinn. Chan eil fhios gu dé ...
'S dh'fhàg e beairteas is gnothaichean aice.
"Bha thu foighidneach," ars eisean, "'s fhuair thu
gu leòr."
Nuair a thàinig a h-athair g' a h-iarraidh 's
a' mhadainn, gu toileachadh 's gu shòlas bha an
nighean beò. Agus còmh ris a sin bha aice na
dh'fhóghnadh dhi gu bràth de bheairteas 's de
bhian 's dhen chuile seòrsa g' a cumail beò.
Nuair a chaidh i dhachaigh 's a chunnaic a'
chailleach i bha 'chailleach cho mi-thoilichte agus
gur h-ann a thuirt i ris, "Bheir thu mach an
dithis nighinn agamsa 's a' mhadainn, agus
gheibh iad fear."
'S cha robh an dithis nighinn, bha iad air am
milleadh aig a' chaillich. 'S cha luath 's a ràinig
iad bonn na craoibhe bha iad gorm leis an fhuachd.
Thuirt an dara té ris an téile, "Ma thig fear snog
gu ar pòsadh 's ann agamsa a bhios e."
"Chan ann ach agamsa."
'S thòisich iad air sabaid 's air trod.
Thàinig Iain Reòta far a robh iad, 's ...
"Bheil sibh blàth?"
"Ciamar a bhiomaid blàth 's sibh an deaghaidh 's
na tha seo a reothadh a chur thugainn."
"Bidh sibh nas fuaire."
nn
Thàinig e rithist.
"Bheil sibh blàth?


'S ... "Chan eil. Tha sinn gu bhith marbh leis
an fhuachd."
'S thòisich iad air trod ris. 'S nuair a thàinig
a rithist bha iad air bàsachadh leis an fhuachd.
Nuair a thàinig a h-a ... Nuair a thàinig a h-athair
céile, no ge brith dé th' agaibh air, g' a h-iarraidh
's ann a bha iad marbh. 'S thug e dhachaigh
a's a' sledge iad marbh.
'S nuair a chaidh am boireannach a mach 's a
chunnaic i a h-ighean marbh thòisich i air,
thòisich i air. 'S ann a thionndaidh am bodach
's thuirt e, "Thu fhéin a chuir do chlann a mach
agus 's tu fhéin a rinn sin orra. Feuch a nis
an ionnsaich sin thu."
'S ann a thionndaidh am boireannach gu bhith
'na boireannach math. Agus phòs an nighean
bhrèagha bha sin nàbaidh an ath doras, agus
bha iad math dhan a' chailleach 's dhan a'
bhodach gus do bhàsaich e.
Sin mar a chuala mise.


