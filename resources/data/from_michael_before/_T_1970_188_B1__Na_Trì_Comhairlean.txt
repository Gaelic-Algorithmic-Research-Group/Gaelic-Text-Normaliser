Informant : D.A. Johnson, Aird Mhór, South Uist
SA 1970/188 B1.
Collector : D.A. MacDonald
Na Trì Comhairlean. AT910 B
Well, 's e an naidheachd a th' agam dhut ann
a sheoach air fear a bh' ann, agus bha e
pòsda. Agus bha an gnothach cruaidh air. Cha
robh móran dhi ghnothach an t-saoghail aige
co-dhiubh. Agus bha aon phàisde gille aca.
Ach 's ann a stud... studaig e seoach gu
rachadh e g' a chosnadh . agus gu fàgadh
e 'bhean 's an gille a staigh.
'S e seo an rud a rinn e. Dh'fhalbh e
agus chaidh e g' a chosnadh. Chos... chosnaich
e aig tuathanach a sin. Fhuair e obair aige,
agus 's e not 's a' bhliadhna a bh' aige
agus paidhir bhròg.
Well, bha e 'g obrachadh a sin agus thug e
Suas gu ceann na bliadhna, agus ceann na
bliadhna a seoach rinn e air fa... rinn e
air son falbh. Agus thuirt an tuathanach
ris ... Dh'fhoighneachd e an robh e 'falbh.
Thuirt e ... thuirt e gu robh, gu robh e 'smaointinn
air falbh.


"'N dà," ars esan, "bheir mise comhairle ort," ars
esan, "ach bidh i not ort," ars esan.
Agus ... "Am bi?" ars am bodach, ars an duine
a bh' ann.
"Bidh," ars an tuathanach.
"Well," ars esan, "dé chomhairle tha sin?" ars esan.
"Well," innsidh mi sin dhut," ars esan. "Ma
bhios tu 'falbh uair sam bith," ars esan, "'dol
a dh'àite uair sam bith," ars esan, "'s g' eil
dà rathad ann," ars esan, "a gheibh thu ann
dhan àite," ars esan "Tha ài... rathad goirid,
ris an can iad rathad goirid salach, agus
rathad fada, glan. Air na chunna tu riamh,"
ars esan, "na gabh an rathad goirid salach
ars esan, "ach gabh an rathad fada, glan."
Agus... "O well," ars am bodach, "ma tha," ars
esan, ars an duine sin, "tha cho math
dhomhsa fuireach bliadhna eile agad. Tha
mi cho falamh .,.. falamh 's a bha mi 'tighinn
ach g' eil na brògan agam."
'S e seo air rud a rinn e. Dh'fhàn e
bliadhna eile aige. Agus an ceann na


bliadhna bha e 'falbh. Agus thuirt a ... thuirt
an tuathanach ris, "Well," ars esan, "tha mi
'dol thoirt comhairle eile ort am bliadhna," ars esan,
"agus bidh i not a rithist ort."
"Am bi?" ars am bodach.
"Bidh," ars esan.
"Seadh," ars esan, "ma tha, cluinneam i."
"Well, innsidh mi sin dhut," ars esan. "Ma théid
thu," ars esan, "gu bràth," ars esan, "gu ruige taigh
"a's am bi," ars esan, "seann bhoirionnach agus
gille òg," ars esan, "pòsda, no," ars esan,
"boirionnach òg," ars esan, "agus seann
duine pòsda," ars esan, "na fan idir ann.
ars esan,
falbh as" ˩˧ "Na fan an oidhche idir ann," ars esan.
"Agus bidh i seo not cuideachd ort."
"O ma tha," ars esan, "fanaidh mi bliadhna
eile," ars esan.
Agus seo an rud a rinn e. Dh'fhan e
bliadhna eile. Thug e 'bhliadhna 'g obair
aig an tuathanach, agus thànaig a seo ceann
na bliadhna. Agus co-dhiubh rinn e
air son falbh am bliadhna. Agus thuirt an


tuathanach ris, "Bheil thu 'falbh?" ars esan.
"Tha," ars an duine.
mi 'dol thoir
"Well," ars esan, "tha ˩˧ comhairle ... comhairle eile
ort fhathast, agus 's e seo a' chomhairle mu
dheireadh, agus bidh i not ort cuideachd."
"O well, ged a bhiodh," ars... ars esan, "chan
eil mi 'dol a dh'fhuireach na's fhaide co-
dhiubh," ars esan.
Well, bha a nist na trì paidhrichean bhròg
aige. Agus.. "seo ma tha," ars ... "Well ma
tha," ars esan, "cluinneam a' chomhairle."
"Innsidh mi sin dhut," ars esan. "Ma
bhios tu 'studaigeadh gu bràth," ars esan,
air
"˩˧ rud a dhèanamh," ars esan, "smaointich
trì uairean," ars esan, "agus," ors esan, "na
dèan air an oidhche," ars esan, "rud a
bhios aithreachas ort air an latha," ars
esan,"no air an latha bhios aithreachas
rud
ort air an oidhche."
"O seadh," ars esan, "Glé cheart."
Well, 's ann mar seoach a bha. Dh'fhalbh e,
agus rinn e deiseil, 's phaisg e na brògan


suas ann am parsal, ach an fheadhainn a
Agus
bh' air. 'S cha robh ga... cha robh airgiod
a' dol. Ach co-dhiubh seoach dh'fhàg e
slàn aig an tuathanach 's dh'fhalbh e.
Dh'fhalbh e, agus thànaig e gu dà rathad
ann a sheo. Agus bha fear goirid ann a
gheibheadh e dhan àite, agus bha fear fada
ann, glan, a bheireadh na b' fhaide nan
gabhadh e e. Agus sheas e aig crois
nan rothaidean agus smaoinich e air comhairle
a' bhodaich, comhairle an tuathanaich.
Agus dh'fhalbh e agus ghabh e an rathad
fada, glan.
Well, bha e 'gabhail air falbh co-dhiubh
agus am beul anmoch na h-oidhcheadh a
seoach chunnaic e solus bhuaithe, agus
chaidh e dhan t-s... chaidh e chon an taighe.
Bhuail e aig an dorus, agus, 'thànaig boirionnach
a dh'fhosgladh ... boirionnach òg a dh'fhosgladh
an doruis, agus chaidh e staigh, agus
bha leth-sheann duine staigh a sin. Agus
dh'fhoighneachd i ... dh'fhoighneachd e


am faigheadh e cuid na h-oidhcheadh, 's
thuirt e ... thuirt i gu faigheadh ma bha e
air son fuireach. Agus thuirt e gu faiceadh
e gu dé dhèanadh e.
"An e," ars esan, "an e do chompanach
tha sin?" ars esan.
"'Se," ars ise.
"A Dhia," ars esan, "tha thusa gu math na's òige
na e."
"O tha," ars ise.
Agus co-dhiubh seoach fhuair e biadh ann,
's nuair a fhuair e biadh thuirt e,
ars esan,
"Well," ars esan, "tha mi smaointeachadh," ˩˧ "gu cum
ars esan,
mi romham," ˩˧ "o'n tha 'n oidhche cho math."
Agus bha 'n oidhche a nist a' fàs dorcha,
agus chaidh e mach, agus bha sobhal
ann a shin a's a robh feur na arbhar
a staigh ann - 'S e feur a bhiodh ann -
agus dh'fhalbh e
chaidh e ...
Agus ˩˧ sheall e staigh ann ˩˧ agus chaidh e staigh
ann agus chaidil e a's an fheur . chaidh
e dhan fheur.
Ach co-dhiubh seoach air treis a dh'oidhcheadh


dh'fhairich e feadhainn a' coiseachd 'tighinn
chon an doruis. Agus co thànaig a staigh
ach ise agus fear eile còmhla rithe, agus
bha còta air ... air an fhear a bh' ann.
Agus bha esan a nist a's an t-sobhal..
Chan fhac iad riamh e; bha iad fo'n fheur,
an luib an fheòir. Ach chunnaic esan
iadsan. Agus smaointich e air naidheachd
i ' bhodaich, an tuathanaich, a' chomhairle a
'thug e air.
Agus bha am fear seo còmhla rithe, agus dh'
fhalbh e agus dh'fheuch e le làimh mar seo
an cùl a' chòta aige, agus bha dà bhutan
ann an cùl a' chòta aige. Agus dh'fhalbh e
agus gheàrr e as an dà bhutan, agus chuir
e 'na phòca iad.
Ach co-dhiubh, ge brith gu dé fhad 's a bha
... bha iad
iad ˩˧ a staigh a's an t-sobhul co-dhiubh
dh'fhalbh iad. Agus nuair a dh'éiricheadh
làirne-mhàireach bha an seann duine a bha
seoach, bha e marbh. Agus fhuaireadh
a mach air a' bhodach gu robh e timchioll
an àite, agus bha poileasman as a ... air


toir a' ghnothaich
Agus b' fheudar dhan bhodach ... b' fheudar
dhan fhear a bh' aig an tuathanach, b' fheudar
dha fuireach gus am biodh cùirt ann.
Cha robh fhios có rinn e. Agus bha esan
air a tharruing ann co-dhiubh, am fear a bha
... a bha 's an rud. Agus cha ... cha robh
dearbhadh sam bith aca air.
Well, chaidh na fianaisean a tharruing 's
a chuile sìon 's ... fhoighneachd, agus chaidh
am bodach a tharruing. Agus dh'innis am
bodach dha mar a bha, agus thuirt e gu
robh e ann a sheo an dearbhadh aige-san,
a bheireadh dearbhadh air brith có bh' ann.
Agus chuir e 'làmh 'na phòca 's thug e
mach an dà bhutan.
"Siod," ars esan, "dà bhutan agaibh," ars esan,
"agus tha iad á cùl còta," ars esan, "an fhir
a bha còmhla ris a' bhoirionnach an raoir."
Well, mar a bha mathsadh, dìreach, spotadh an
còta aige-san air, 's cha tug esan an aire
riamh dha. Bha an dà bhutan as aonais.
Agus fhuair am bodach, fhuair e pàidheadh


air son a bhith 'na fhianais ann, agus fhuair
e cead falbh. Cha robh fhios aige gu dé
eile
dh'éirich dhan fhear no gu dé rinn iad ris,
ach gu do rugadh air co-dhiubh, air son am
bodach, gur a h-e a mharbh am bodach.
Agus dh'fhalbh e nuair sin. Agus bha e
nist coiseachd latha eile aige mu ruigeadh e,
agus rànaig e an taigh air treis a dh'
oidhcheadh, an taigh aige fhéin. Agus
cha robh móran dùnadh air an doruis ann,
ach co-dhiubh dh'fhosgail e an dorus, agus
sheall e a cheann eile an taighe, ge brith gu dé
seòrsa taigh a bh' ann - Cha chuala mise -
Ach sheall e o cheann eile an taighe, agus
chunnaic e ceann dubh eile air a' chluasaig
còmh ri ceann na mnatha aige fhéin. Agus
dh'fhalbh e agus thug e mach an sgian, agus
bhuail e 'na inntinn gur e cuid-eigin a bha
còmhla rithe.
Agus an déidh dha an sgian a thoirt a mach
agus a fosgladh, bhuail comhairle a' bhodaich
'na inntinn, agus studaig e seoach e fhéin,


8.
agus 's ann a rinn e aig a ... gu falbh agus
dhùin e an sgian 's chuir e 'na phòca i,
's thill e mach as an taigh, agus dhùin e
an dorus. Agus bhuail e an dorus a seo.
Agus dh'éirich a bhean 's dh'fhosgail i
an dorus.
"A Dhia," ars ise, "bheil thu air tighinn?"
"Tha," ars esan.
"O," ars ise, "thig a staigh."
Agus ... "Bheil duine," ars esan, "'s a ... agad
ach thu fhéin?" ars esan.
"O chan eil," ars ise, "ach an gille," ars ise.
"Tha e ann a sheo a bhos," ars ise, "'s thig a nuas
's gu faiceadh tu e," ars ise.
Bha an gille a's an leabaidh ri taobh a mhàthar.
rinn
Agus rinn Dia dhan bhodach nach do roinn e,
agus thug e seoach làmh air ... air na brògan,
thuirt ...
air parsal nam bròg, agus ˩˧ dh'innis e dhan
bhean mar a thachair 's a chùile sìon mar
a dh'éirich dha, 's gu robh a cho falamh a' falbh
ach am beagan airgid a fhuair e air sàilleabh
na cùirt a bha seo.


Agus nuair a dh'fheuch e na brògan, ann
an té dhe na paidhrichean bhròg, ann an té
dhe na brògan, agus na trì notaichean
air a dhinneadh a's an t-sròin aice.
Agus bha am bodach an uair sin beairteach
gu leòr, na trì notaichean aige còmhla, agus
an dà phaidhir bhròg nach do chuir e riamh
air agus na brògan eile.
Agus dh'fhàg mise e fhéin 's a bhean còmhla
ann a shin.
DAM A Dhia, tha i sin math cuideachd. Stòiridh
mhath tha seo. A thaobh nach robh ann ach
naidheachd bheag 's e .... ach deagh stòiridh.
D. Sin agad mar a chuala mise mu dheaghainn na
comhairleachan a' bhodaich. 'S fhada a chuala
mi bruidhinn air an rathad, 'fada glan 's an
rathad goirid salach.
DAM Chuala mi am facal sin gun teagamh.
DAJ Uhuh.
DAM Aye. Uhuh.
Ach
DAJ ˩˧ siod a' chomhairle thug am bodach airesan,
a chuir am maighstir airesan nam biodh ...


nan tigeadh e gu dà rathad, e 'dol a dh'
àite sam bith, e an rathad fada, glan a
ghabhail.
cuideachd
DAM Nist, an ann aig ur n-athair a bha i seo ˩˧?
DAJ 'S ann. 'S ann aige a chuala mise siod.
'S ann.


