Informant : Angus MᶜLellan, Frobost.
SA 1964/85 A1
Collector : D.A. MacDonald
An t-adhbhar gu bheil am muir saillte.
'S e cruitear a bha seo agus bha 'chleachdadh a's
an àm sin gu biodh ham aig a chuile duine aig
a' Chàisg, agus tha e ann fhathast. Agus bha a
bhean, 'ga chur air falbh aig am na Càisg feuch
am faigheadh e ham. Dh'fhalbh e air a comhairle
's bha ham, thachair i gu robh i gu math gann
mar a bha i 'n àm a' chogaidh. Bha e fiù 's
cha robh e 'faighinn ham ann an siop 'sa bith.
Thànaig e seo tarsuing am beul na h-oidhche air
siop a's a robh beagan de ham 's fhuair e
na bha dhìth air.
Bha e 'falbh dhachaidh 's gu dé thachair air
ach sìdhiche. Thòisich an sìdhiche air iarraidh
an ham air. "Chan fhaigh," ars esan, "fhuair mi-
fhìn damaist gu leòr mun d'fhuair mi e."
"O well, 's fheàrr dhut a thoir dhomh, agus tha
muileann agam agus gheibh thu e. Agus chan
eil sìon a bhios a dhìth ort gu bràth nach
dèan am muileann dhut, 's thoir dhomh an ham
gun dhol a thilleadh falamh."


Dhia, nuair a chuala e seo, 's ann bhiodh
math am muileann. Dh'fhalbh e còmhla ris
an t-sìdhiche. Nuair a rànaig iad an
sìdhean bha an sìdheach deònach rud sam
bith a thoir dha an uair sin ach am muileann,
ach cha ghabhadh esan sìon ach an rud a gheall
e dha.
Well, thug e dha am muileann 's dh'ionnsaich
e dha rann airson am muileann a start-adh
nuair a bhiodh feum aige air a dhèanamh le rud
sam bith. Dh'fhalbh an duine dhachaidh, am
muileann aige air a mhuin. Nuair a rànaig
e thòisich a bhean air trod ris.
"Gu dé am mollachadh tha ar a mhuin a sin?
An e sin an ham a chaidh thu dh'iarraidh;
air falbh o mhochthràth? Nam bithinn fhìn
's fhada o
air falbh ˩˧ bha mi air ais agus ham agam.
Tha thu nist 'nad bhall-bùird am measg na
bheil 's a' bhaile."
Cha tuirt esan guth, ach leig e dheth am
muileann 's ghabh e rann. Thòisich
rothaichean ham. Nuair a bha gu leòr aige
ghabh e seo rann air son an stad. Stad
am buile. "Bheil ham gu leòr a nist agad?"
ars esan.


"'N dà, 's ann agamsa a tha sin," ars ise. "'S dòch
gu faod sinn a nist ham thoir dhan a chuile
duine a tha 's a' bhaile. Bu tusa ceann an àigh
's an fhortan a' falbh."
"Chan fhaod e bhith nach eil thu toilichte a nist,"
ars esan.
"'N dà, gu dearbha fhéin, tha," ars ise. "An dèan
e sìon ach ham?"
"O rud sa bith bhios a dhìth ort," ars esan.
Bha an duine, chaidh e 'na... Thòisich e air
marsantachd.
˩˧ 's chaidh e 'na mhillionaire le obair a mhuilinn.
Bha e 'creic gu math na bu shaoire na duine
eile, agus 's e dh'fhaodadh. Cha robh sìon
aige ri 'cheannach, sìon aige nach dèanadh
am muileann dha.
Thànaig a seo droch fhoghar 's chaill na
tuathanaich am bàrr. Bha aon fhear ann
's chaill e air fad e. Cha robh fios aige
dé mar a gheibheadh e sìol a rachadh a's
an talamh air son na h-ath bhliadhna.
Smaointich e gu rachadh e far a robh am
fear aig an robh am muileann feuch an
toireadh e dha iasad, neo nan creiceadh e e,


o'n a bha gu leòr aige fhéin.
Rànaig e, 's smaointich am fear sin gu reiceadh
e am muileann ris. Reic e am muileann sin air
son suim mhath airgid, agus dh'ionnsaich e dha
an rann air son am muileann a start-adh nuair
a bhiodh rud sa bith aige ri dhèanamh, ach
chà do dh'ionnsaich e dha an sann airson a
stad. Bha toil aige fhéin gu faigheadh
e am muileann air ais.
Dh'fhalbh an tuathanach leis a' mhuileann
's thug e staigh dhan t-sobhal e, 's ghabh
e rann 's thòisich sìol. Thòisich na gillean
air tarruing bhuaithe 's air lìonadh a chuile
granary a bh' ann. Mu dheireadh bha chuile
àite làn aige, 's bha am muileann a' cur bhuaithe
cho trang 's a bha e riamh. Cha robh fios
aige gu de dhèanadh e. Bha thuar gu
cuireadh e am baile fodha. Bha e tuilleadh
's a chòir na bu mhiosa na bhith falamh.
'S ann a dh'fhalbh e far ... far an robh am
fear a thug dha am muileann feuch dé
rud a dhèanadh e. Thànaig am fearsa
còmhla ris. Ghabh e rann gu beag 'na


inntinn e fhéin, 's stad am muileann.
Thill e dhachaidh 's cha leigeadh an t-eagal
leis an tuathanach sìon a dhèanamh leis
tuilleadh o nach robh rathad aige air a
stad.
Ach gu dé thànaig a seo mun cuairt ach
soitheach a bha 'g iarraidh shalainn. Agus
chuala an sgiobair mu dhéidhinn a' mhuilinn
agus 's ann a dh'fheumadh a dhol g' a choimhead.
Rànaig e 's dh'fhoighneachd e dhen tuathanach
a robh e ... a creiceadh e e. Dhia, smaointich
an tuathanach nam faigheadh e faisg air
na thug e air gum biodh e pàidhte gu
leòr. Reic e am muileann ris an sgiobair,
agus dh'fhalbh an sgiobair 's am muileann aige.
Dh'ionnsaicheadh an rann dha air son am
muileann a start adh, ach cha robh an còrr
rann aige. Thug an sgiobair air bòrd e, 's
thàc i
thug ...
's thachdadh is dh'fhalbh i. Ghabh e an
rann 's thòisich am muileann a' cur bhuaithe
shalainn. Thòisich na gillean a' stobhadh an t-
soithich shìos is shuas. Mu dheireadh bha
an soitheach luchdaichte 's bha am muileann


a' cur bhuaithe an salainn cho trang 's a bha
e riamh 's cha robh rathad air a stad,
am muil...
mu dheireadh gus do chuir e fodha ˩˧ an
soitheach.
Tha i ann a shin air a' ghrunnd fhathast,
's bithidh, 's am muileann a' cur bhuaithe
an t-salainn 's chan eil sgeul air an rann.
Agus sin an reusan gu bheil am muir saillte
seach an t-uisge. A dh'aindeoin 's na théid
a dh'uisge dhan cnoc cha bhi e ... bidh e
saillte le obair a' mhuilinn.
DAM Seadh gu dearbh. O tha i math. Aonghais. Có
aige a bha i seo? Có aige bha an té sa?
nist a
AMᶜL O Dhia, có ˩˧ dh'innis dhomh? Cha chreid
mi nach e Peigi mo phiuthar a dh'innis dhomh i.
DAM Seadh gu dearbh. Tha i math.


