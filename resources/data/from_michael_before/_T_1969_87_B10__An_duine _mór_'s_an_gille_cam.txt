Informant : Mrs. Kate Dix, Berneray,
SA 1969/87/ B10.
Collector : Ian Paterson.
AT 924
An duine mór 's an gille cam.
Tha ... O chionn móran bhliadhnaichean bhiodh ... bha
daoine ... duine uamhasach mór ann a shin, 's bhiodh e
'falbh dhan a chuile dùthaich. Bhiodh e 'dol a dh'Amaireaga
's a's gach àite. 'S e tha e colach nach d'fhuair e
duine riamh a thigeadh suas ris ann an cainnt. Bhiodh
e 'bruidhinn riutha ann an dòigh neònach leis ... le
chorragan 's leis a chuile dòigh.
'S dh'iarr iad air tighinn dhan àite seo. O, tha mi 'smaoineachadh
gur ann ann an Inbhir Nis am bad-eigin timchioll, ann an
siorramachd Inbhir Nis co-dhiubh. Agus dh'iarr iad air
tighinn. Ach nuair a chuala iad cho iomraiteach 's a
bha e cha robh aona duine a's a' bhaile readh fheuchainn
ris uair sam bith'
Ach mar thàinig air an duine, 's ann a fhuair iad
seann bhuachaille cam. Cha robh ann ach aona sùil.
Balach òg a bh' ann, ach cha robh ann ach aona sùil.
Agus bha e deònach gun deadhadh e bhruidhinn ris an
duine mhór a bha seo.
O thuirt e nach robh maill ann. Agus chaidh iad
dhan an talla mhór a bha seo, 's cha robh a chuile
duine 's a' bhaile. Agus 's ann a thàinig an duine.
mór, agus shìn e mach a làimh dheas agus chuir e
mach aona mheur.
Shìn an gille cam Chuir an gille cam a mach ... am
buachaille cam, a mach a làmh dheas, agus chuir e
mach dà mheur. Shìn eisean a mach agus chuir e
mach trì meòir, agus chuir an gille cam a mach a
dhòrn. Agus 's ann a thug eisean a mach ás a ...


ás a' phòcaid, an duine mór, sùileag talmhainn.
Sin agad pìos dhen talamh. Agus thug an gille cam a
mach gròiseid. Thug eisean a mach ubhal 's thug
an gille cam a mach pìos arain a bhiodh aige a
bhiodh aige airson a' chù, pìos arain cruaidh.
Dh'fhalbh an duine mór agus thug e greim ás an
air
ubhal agus dh'fheuch an gille cam ˩˧ am pìos arain
air eadar an dà shùil agus chuir e am paiseanadh e
Agus nuair a dhùisg an duine mór as an laig as an
deachaidh e thuirt e ris na daoine a bha timcheall
air a bhith ... iad a bhith gu math dhan a' bhuachaille.
dhan a' ghille bha seo, nach do thachair duine riamh
a's an t-saoghal ris bha cho cliobhar ris, agus gun do rinn
e an gnothach air a's a chuile dòigh, ach a nise iad
a dh'fheuchainn bhith gu math ris.
'S dh'fhoighneachd iad dha a's an talla mhór a
bha sin, "Dé nise bha sibh a' minigeadh leis na
meòirean?"
"'N dà," ars eisean, "chuir mi mach aona mheòir,
nach robh ann ach aona Dia, agus chuir an
gille cam a mach an dà mheòir gu robh ann an t-
Athair 's am Mac. Chuir mise mach na trì meòirean
an triùir sin gum b' e aon Dia iad. Chuir mise mach
na trì meòirean gu robh an t-Athair 's am Mac 's
an Spiorad Naomh ann. Chuir eisean a mach a
dhòrn gum b' e an triùir sin an aon Dia iad,
Thug mise mach an spìodag dhen talamh a's mo
phòcaid, gu robh ta... salann na talmhainn agam, 's


thug esan a mach a' ghròiseid gu ... gu robh geuras
a-measg sin, nach faigheadh sibh an talamh nodha,
ach gu feumadh sibh rud geur a ghabhail còmh
ris an rud mhath. Thug mise a mach an ubhal
gu d'rinneadh am peacadh ... Thug mise a mach
gu robh
an ubhal, measan na talmhainn agam. Thug eisean
?
a mach pìos arain gu robh daoi na talmhainn
aige-san. Agus nuair thug mise greim ás an ubhal
thuirt eisean nach ... nach b' urrainn domh an greim
itheadh gun goirteas còmh ris, agus bhuail e orm e
'nam cheann. Agus chuir e am paiseanadh mi."
Agus co-dhiubh chaidh iad a bhruidhinn ris a'
ghille cham, agus thuirt e, "Do thuig thu e?"
"'S mi-fhéin a thuig," ars eisean.
"Ciamar a bha sin a' dol?"
aona ..
"Bha," ars eisean, "chuir e mach ˩˧ aona su... aona chorrag,
ars eisean, "'g ràdh nach robh agamsa ach aona
sùil. 'S chuir mise mach mo dhà mheòir gu
robh dà shùil agamsa reimhe cho math ris fhéin.
Chuir eisean a mach a thrì meòirean a' ràdha
nach robh ach trì sùilean eadrainn. 'S chuir
mise mach," ars eisean ... Thuirt mise mach mo dhòrn
gu toirinn dha e. Thug eisean a mach pìos
talamh, 'g innse gu robh talamh aige 's nach robh
greim agamsa. Ach thug mise mach a' ghròiseid
a' ràdh gu robh gròiseid agamsa. Thug eisean an
uair sin a mach an ubhal, a' ràdh gum bithinn-sa


'reic ùbhlan air an t-sràid, agus thug mise
mach am pìos arain, a' radha gum faigheadh e
siod mun cheann nan tòisicheadh e air magadh
ormsa. Agus nuair a thug e mach an ubhal
airson a h-ithe dh'fheuch mi air e eadar am
beul 's an t-sròn, 's chuir mi am paiseanadh e."
Sin agad mar tha an stòiridh. Bha an dithis aca
ag obair 'nan cùbaid fhéin. Agus rinn an gille
cam an gnothaich air.


