Informant : Donald Maclean, Grimsay, N Uist.
SA 1965/78 B2
Collector : D.A. MacDonald
AT 910B
Na Trì Comhairlean
An gille bha seo dh'fhalbh e null fairis airson
cosnaidh, agus cha robh e ach air pòsadh
nuair a dh'fhalbh e, nuair a dh'fhalbh e.
gu
Agus chaidh e g' a chosnadh aig tuathanach.
Agus cha robh e faighinn sgillinn phàidhidh
fhad 's a bha e aig an tuathanach. Bha an
tuathanach a' cur ma seach a thuarasdail dha.
'S bha e an fhad se dh'ùine aig an tuathanach.
Tha mi smaoineach gu robh e fichead bliadhna.
Agus mu dheireadh thall 's ann a smaoinich e
'S ann
air tilleadh air ais. ˩˧ as an rìoghachd - seo as a dh'fhalbh
e, an àiteiginich an Alba.
Agus thuirt an tuathanach ris ma bha e airson
tilleadh nach cumadh esan e. "Ach," ars esan,
"tha thu nist o chionn fichead bliadhna," ars esan
"ag obair a seo, agus cha robh thu faighinn," ars esan,
"pàidheadh idir," ars esan. "Bha mise," ars esan, "a' cur
ma seach do dhuais dhut. 'S cò 's fheàrr leat,"
ars esan, "do dhuais," ars esan, "na trì comhairlean
thoir ort?"
Well, bha an gille bha ... an toiseach bha e 'ràdh
ris fhèin gur e glè bhochd dha bhith 'g obair
mur a faigheadh
fad na h-ùine bha seo agus gun e faighinn
paidheadh. Ach an deaghaidh sin gur docha gun


dèanadh na comhairlean feum dha, agus 's ann
Agus
a roghnaich e na comhairlean thuirt e gum
b' fheàrr leis na comhairlean.
"Well," ars an tuathanach, "glè mhath ma tha.
Well 's e cheud chomhairle," ars esan, "bheir mi
ort," ars esan, "Gabhaidh tu," ars esan, "an rathad
ars esan
fada, glan," ars esan, "agus seachnaidh tu," ˩˧ "an rathad
goirid, salach. Agus an darna comhairle a bheir mi
ort," ars esan, "ma thèid thu," ars esan, "a thaigh-
seinnse, gu taigh-seinnse," ars esan, "agus gu bheil
seann duine," ars esan, "agus ... ann a shin," ars esan,
"agus boireannach òg pòsta aige," ars esan, "na fuirich
idir," ars esan, "ann. Agus an treas tè," ars esan,
"na marbh," ars esan, "duine gu bràth," ars esan,
"agus e 'na chadal."
Agus seo na trì comhairlean thug a mhaighstir air.
Agus rinn an gille rinn e suas a bhaga agus
rinn e air falbh.
A's an latha bha sin ann cha robh, mun tuirt
iad an conveyance a' dol. Bha astar trì latha aige
ri coiseachd ma ruigeadh e baile-puirt. Agus
cha robh e fada air falbh nuair a thachair fear
ris air an rathad. Agus thuirt am fear a thachair
ris gu robh coille ann, agus nan gabhadh e
troimhn choillidh gu cuireadh e astar latha gu leth
a staigh riutha, gun dèanadh iad ann an latha
gu leth e an àite nan trì latha.


Agus 's ann a chaidh iad a staigh thron
choillidh. Agus bha, a's an àm a bha sin, a' choille
bha seo bhiodh t-uamhas robairean innte, agus
bhiodh iad a' robaigeadh nan daoine bhiodh dol
throimpe. Agus cha robh iad fad sam bith air
dhan
a dhol a staigh thron choillidh nuair a thòisich na
robairean air tighinn.
Agus chuimhnich an gille an tuathanaich chuimhnich
e air na comhairlean a mhaighstir, agus 's ann
a dh'eubh e gu robh choille dol 'na teine.
Agus ghabh na robairean a leithid a dh'eagal
agus 's ann a dh'fhalbh iad. Theich iad.
Agus 's ann a thill esan a mach air ais, agus
ghabh e an rathad fada, glan.
Co-dhiubh ràinig e am baile-puirt. Agus bha
beathach eich aige. Chunnaic e stàball co-dhiubh
's chaidh e staigh, 's chuir e staigh am beathach.
'S
chaidh e ...
˩˧
chunnaic e tòrr feòir ann a shineach 's
dol
chaidh e, chaidh e ... ˩˧ 'na chadal ann a shineach.
Agus mar a bha mhaighstir a' toir na comhairle
air, tha e colach gu robh boireannach òg pòsta
aig fear an taigh-sheinns a bha seo. Agus bha
e dol 'na chadal ann a shin a's an fheur nuair
a dh'fhairich e ... chu.. dh'fhairich e coiseachd
beathach eich a' tighinn chon an dorais. Agus
chuir an duine bha seo, thug e an diollaid bharr
an eich 's chuir e staigh i 's chroch e i, 's


chuir e staigh am beathach eich, 's chaidh e
staigh dhan taigh-sheinnse. Cha tug ... Ma thug
e an aire dhasan cha do leig e sìon air, 's
cha do ghluais esan às an àite a's a robh e.
Agus cha robh e fad sam bith, an duine a bha seo, air
a dhol a staigh dhan taigh-sheinnse nuair a dh'
fhairich e eubhach 's gnothaichean uamhasach
a' dol a staigh. 'S dè bh' ann ach dotair a
bha tighinn a choimhead air bean fear an taigh-
sheinnse.
Agus 's ann a dh'èirich e às an àite a's a
robh e agus 's ann a chaidh e chon na diollaid,
agus thog i an dìollaid agus gheàrr e pìos leis
an sgithinn às am pìos a bha fon flag na diollaid,
's chuir e seo 'na phòcaid.
Well, 's a' mhadainn an làrna-mhàireach, tha
e colach gun deachaidh ... gun tàinig an dìth beatha
air fear an taigh-sheinnse an oidhche bha seo.
Agus 's e seo an duine mu dheireadh a chunnaic iad
gille an tuathanaich. Agus chaidh a ghlacadh
agus a chumail, agus dh'fheumadh e cùirt
a sheasamh.
Co-dhiubh thàinig latha na cùrtach. Agus bha
na h-uiread de dhaoine air a' chùirt, beathaichean
each aca cuideachd 's diollaidean 's na
gnothaichean sin. 'S 's e bun a bh' ann dh'innis
esan mar a bha, a chuile dad a thachair dha


on a dh'fhàg e taigh a' mhaighstir gu do
ràinig e an taigh-seinnse, agus nach do
chòrd an gnothach idir ris a's an taigh-sheinnse,
gun deachaidh e chadal dhan t-sobhal a bha
seo, agus gun do ... nuair a ... gun tàinig
an duine bha seo a staigh agus gun do chroch e
an diollaid a bh' aige air a' bheathach eich. "Agus
chan eil agaib' fhèin," ars esan, "ach rannsaichibh,"
ars esan,
"na diollaidean," ars esan, "agus faighibh," ars esan,
"an diollaid tha am pìos tha seo as a h-aonais,"
ars esan.
Agus nuair a rannsaich iad na diollaidean fhuair
iad diollaid an dotair agus am pìos as a h-aonais.
Rinneadh an uair sin a mach gur e an dotair a
thàinig ri fear an taigh-sheinnse, a thug a bheatha
air falbh. Agus chaidh an dotair a chumail
agus fhuair gille an tuathanaich às.
Agus fhuair e bàta, 's thàinig e nall dhachaidh.
Cha robh aige ach bothan beag de thaigh agus
ann
rùm 's citsin ˩˧, e de sheann taigh tughaidh, tha
mi cinnteach. Agus chaidh e staigh agus bha,
tha e colach, bha bhean air a dhol a chadal
agus gille còmhla rithe 's bha e air fàs suas.
Ach chaidh e sìos agus bha iad 'nan cadal.
Agus 's ann a thug e mach a sgian agus e
'dol a dhèanamh rudeiginich air a' ghille, agus
chuimhnich e comhairle a mhaighstir, agus


chaidh e sìos air ais, agus e dol a
chadal air beingidh no rudeiginich.
Dh'fhairich e seo an gille a' bruidhinn, agus thuirt
e, "Well," ars esan, "chunnaic mi," ars esan, "aislig
neònach," ars esan. "Chunna mi," ars esan, "duine
os mo chionn," ars esan, "agus sgian aige."
"O well," ars ise, "chan eil fhios agamsa cò bhiodh
ann," ars ise.
aig
Gu dè bha seo ach an gille aige fhèin, duine
fhèin, agus e air fàs suas an uair sin, agus
"Tha an fhad se dh'ùine," ars a mhàthair, "on
a dh'fhalbh d' athair, agus tha mi cinnteach nach
till e gu bràth."
Nuair a chuala esan seo chaidh e sìos, agus
gu leòr
bha iad toilichte ˩˧ gun do thill e beò, slàn.
'S dh'innis e mar a thachair dha 's mu na
comhairlean a fhuair e 's a chuile sìon.
's a
'S nuair a dh'fhosgail e 'bhaga ˩˧ dh'fheuch e
measg an aodaich, bha a thuarasdal a's a' bhaga
còmh ris na comhairlean.


