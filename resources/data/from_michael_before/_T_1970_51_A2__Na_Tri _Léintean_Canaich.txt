Informant : D.A. Johnson Àird Mhór, South Uist.
Collector : D.A. MacDonald
SA 1970/51 A2.
Na Trì Léintean Canaich. AT451
Well, chuala ... chuala mise mar a bha siodach rìgh
bh' ann, agus bha e pòsda, agus bha triùir ghillean
aige agus aon nighean. Well, bha iad a nist a' fàs
suas, agus bha ... bhiodh e fhéin daonnan a' falbh,
an rìgh; bhiodh e m' an bheinn sheilg an àit-eigin
agus bhiodh e air falbh.
Agus có thànaig an rathad, bha e air falbh an
latha ud, ach an Eachlair Urlair, agus dh'fhoighneachd
i dha seoach dhan ... dhan bhean ... ach ...
Chaidh mi bharr mo sgiùil ... Bha ...
Phòs e rithist, agus bha bean eile aige. Agus
dh'fhoighneachd ...
˩˧ dh'fhoighneachd i dhith dé mar a bha i fhéin
agus clann an rìgh a' faighinn air adhart.
Thuirt ise gu robh ... nach robh sìon aice-se
orra-san ach mar gum biodh iad leatha ... leatha fhéin.
"'N dà," ars ise, "'s tu tha gòrach," ars ise.
"Carson?" ars ise.
"Innsidh mi sin dhut. Ged bu bhàs dhan rìgh
a màireach," ars ise, "cha bhiodh sìon agadsa
air
dhe seo," ars ise. "Cha bhiodh tu ach ˩˧ do chlìoradh
air falbh," ars ise, "Bhiodh," ars ise, "a chuile
a bh' ann
sìon ˩˧ aig a' chloinn," ars ise.
"Ach gu dé," ars ise, "tha mise 'dol a dhèanamh


leis a' chloinn?"
"'N dà, insidh mise dhut," ars ise, "gu dé rud a nì
thu," ars ise. "A màireach," ars ise, "nuair a
dh'fhalbhas an rìgh dhan bheinn-sheilg," ars ise,
"cuiridh tu te... cuiridh tu," ars ise, fear dhe na
gillean," ars ise ... "Cuiridh tu duine ma seach
ars ise,
aca," ˩˧ "suas far eil mise," ars ise, "dh'iarraidh na
cìre buidhe," ars ise. Agus mar a théid suas," ars ise,
"cha till duine aca."
Well, 's ann mar seoach a bha. Làirne-mhàireach
nuair a dh'fhalbh an rìgh dhan bheinn-sheilg a
seoach, tha ... dh'iarr i air a' ghille bu shine
(sic)
e falbh gu ruige tai... taigh nan Eachlair Urlair
agus a chantail rithe gun do chuir esan, gun do
chuir ise suas e a dh'iarraidh na cìre buidhe.
Dh'fhalbh an gille. Ghabh e suas. Cha robh taigh an
Eachlair Urlair, tha e colach, fada bhuapa. Agus
rànaig e, agus dh'fhoighneachd an Eachlair Urlair
nuair a chaidh e staigh, dh'fhoighneachd i.
"Càil thu 'dol, a ghràidhein?" ars ise.
"Chuir mo mhuime," ars esan, "a nuas mi," ars esan,
"a dh'iarraidh na cìre buidhe."
"Fhalbh, 'ghràidhein," ars ise, "agus siod i thall
air an dreasair ud," ars ise "agus tog leat i."
Dh'fhalbh an gille null chon an dreasair,


agus nuair a bha e dìreach gus 'ith aig an
dreasair, thànaig i mu chuairt le slachdan-draochadh
air, agus bhuail i air a' ghille e agus rinn i
fitheach dubh dheth.
Agus thill e agus ghabh e mach an dorus
'na fhitheach dubh agus chuir e balgam faladh
a mach as an dorus nuair a bha e 'dol a mach,
's chaidh e mach chon a' chnuic.
Agus cha b' fhada seo gus a faca e 'bhràthair,
fear dha bhràithrean a' tighinn. Agus dh'éirich e
agus thòisich e air speach timchioll air, 's thòisich
e ri ùpraid timchioll air air son a chumail bhon
taigh. Ach mar bu mhotha dhèanadh e speach
's ann bu luaithe a bha am fear eile air son an
taigh a thoirt a mach. Agus thànaig e staigh a
thaigh nan Eachlair Urlair.
Agus dh'fhoighneachd an Eachlair Urlair dheth,
"Càil," ars ise, "bheil thu 'dol, a ghràidhein?" ars ise.
"Chuir mo mhuime," ars ise (sin) "a nuas mo
bhràthair," ars esan, "ann a sheo," ars esan,
"a dh'iarraidh na cìre buidhe," ars esan,
"agus cha do rànaig e idir, agus dh'iarr
i ormsa," ars esan, "falbh g' a iarraidh.
"O ghràidhein," ars ise, "chan fhaic mise sgeul
air a seoach," ars ise. "Ach," ars ise, "tha 'chìr-


bhuidhe," ars ise, "thall air an dreasair," thuirt i,
"agus fhalbh thusa null agus tog leat i."
rinn i
Dh'fhalbh an gille null, agus ˩˧ mar a rinn i air
an fhear reimhid rinn i aireasan. Bhuail
i slachdan-draochadh air agus rinneadh fitheach
dubh eile dheth. Well, dh'fhalbh e, 's mar a
bha e, agus nuair a bha e 'dol a mach an dorus
thug e 'n aire dìreach dhan fhuil a chuir a
bhràthair a mach. Chuir e fhéin a mach balgam
faladh eile ri thaobh. Chaidh e mach chon
na sitig 's bha an di... an dà fhitheach aca
air an t-sitig.
Nochd a seoach an treas fear aca nuas.
Agus thòisich an dà fhitheach air, agus nach
robh iad an impis an ceann a thoirt as, feuch
am faigheadh iad a chumail air falbh. Agus
mar bu mhotha a dhèanadh iad air 's ann bu
mhotha bha esan a' ruith chon an taighe, feuch
a faigheadh e staigh, 's na fithich ag obair air.
Agus thànaig e staigh, agus dh'fhoighneachd e
dhith, "Am faca sibh," ars esan, "mo dhà bhràithrean
a seo?"
"O chan fhaca gu dearbh fhéine, a ghràidhein,"
ars ise, "mise sgeul air," ars ise.
"Dé," ars ise, "a bha ceàrr?" ars ise.


Chuir mo mhàthair ... Chuir mo mhuime," ars esan,
"nuas iad," ars esan, "a dh'iarraidh na cìre buidhe
ars esan, "agus cha ta... cha do thill duine aca
sìos," ars esan. "Agus dh'iarr i ormsa tighinn
a nuas," ars esan.
"O ma tha, 'ghràidhein," ars ise, "siod a' chìr ˩˧," ars ise,
bhuidhe
"thall air an dreasair, agus tog leat i."
Dh'fhalbh e 's ghabh e null chon an dreasair, 's
nuair bha e gus 'ith aig an dreasair, ˩˧ thànaig i
dìreach,
mu chuairt is slachdan draochadh air, agus
rinneadh fitheach dubh eile dheth. Bha na trì aca
nuair sin air an t-sitig. Agus nuair a bha e
'dol a mach an dorus chunnaic e an fhuil a
chuir a bhràithrean a mach, agus chuir e fhéin
balgam faladh eile a mach còmh riutha.
Agus chaidh e mach, agus bha na trì aca nist
air an t-sitig. Agus cha b' fhada seo gus am
fac iad am piuthar a' tighinn. Agus chaidh
iad 'na coinneamh agus thòisich oirre agus
bha iad an impsic ceann a thoirt aisde 'ga
cumail a mach. Ach cha chumadh. Thug
i h-aghaidh air taigh na h-Eachlair Urlair.
nan
Agus nuair a bha i 'dol a staigh 'san dorus
thug i 'n aire dha na trì balgaman faladh


a bha seoach air a' mhaide-bhuinn. Agus chaidh
i staigh.
"Am faca sibh," ars ise, "sgeul air ˩˧ mo bhràithrean,"
gin dhe
ars ise, "a seoach?" ars ise.
"O chan fhaca," ars an Eachlair Urlair.
"Chan e," ars ise. "Chuir mo mhuime a nuas iad
ann a sheo a dh'iarraidh na cìre buidhe," ars
ise, "agus cha do rànaig gin aca," ars ise. "Cha
deach gin aca air ais leatha. Agus dh'iarr i
ormsa," ars ise "a toirt leam."
"Tha i, ma tha, 'ghràdhag" ˩˧ "thall air an dreasair,"
ars ise,
ars ise, "agus fhalbh agus tog leat i."
Well, bha an nighean, bha sùil aice air an dreasair,
's bha sùil aice air a gualainn. Agus chunnaic
i seoach ise a' dol chon an t-slachdain,
agus thug i cruinn leam chon an Eachlair
Urlair 's spìon i bhuaipe an slachdan agus
thug i dhi ann am mullach a' chinn i agus
rinn i carragh-cloiche dhith. Agus nuair a
rinn i sineach dh'fhalbh i agus ghabh i mach
an dorus. Agus bha an triùir ... na trì fithich
a muigh 'ga feitheamh. Agus chan eil fhios
gu dé na rinn iad de dh'eachdraidh ˩˧ oirre leis
?
timchioll
an toileachadh gun do thill i mach.


Well, bha iad treis ann a shineach còmhla, agus
dh'fhalbh an uair sin na fithich agus thug
iad an aghaidh dhan àirde deas. Agus dh'
fhalbh ise agus lean i as an deaghaidh.
Agus bha am feasgar a nist a' tighinn oirre.
Lean i, 's bha iadsan a' cumail suas, 's bha
ise 'cumail sùil orra, 's iad a' sgioradaich gu h-àrd
os a cionn.
Thànaig e seoach an oidhche, 's cha robh i
ach 'gan leantail a réir mar a bha i a' cluinntinn
an gorachdail a' dol gu deas. Agus air treis a
dh'oidhche seoach thug i sùil agus chunnaic
i solus bhuaipe, agus rinn i dìreach air an t-
solus. Agus chaidh i staigh dhan taigh a bha
sineach, agus cha robh duine staigh. Ach bha
bòrd ann a shin air a shuidheachadh agus
cha robh duine ann, agus bha solus brèagha
geal ann.
Agus shuidh i suas co-dhiubh ann, agus
ann ceann greise dh'fhairich e iadsan a'
gorachdail a' tighinn chon an taighe, agus
thànaig iad a staigh agus thilg i dhiubh
na clogadan a bh' orra 's bha iad nan daoine
air ais.


Agus shuidh iad a nuas aig a' bhòrd agus
ghabh iad am biadh. Agus nuair a ghabh iad am
biadh thòisich iad air bruidhinn mar a dh'éirich
dhaibh. Agus thuirt ise riutha an uair sin,
"Bheil fhios," ars ... "Bheil," ars ise, "sìon sam
bith idir, idir," ars ise, "a ghabhas dèanamh," ars
ise, "bheir ... bheir bho na geasaibh sibh?" ars ise.
"'N dà," ars am fear bu shine," ars esan.
"Tha. Chunna mise," ars esan, "'s bha mi 'leughadh
mu dheaghainn," ars esan. "Ach tha mi cinnteach
nach dèan thus' e."
"Chan eil fhios 'am air a sin," ars ise. "Cluinneam
e," ars ise, "gu dé rud a th' ann," ars ise.
"Innsidh mi sin dhut," ars esan. "Sin," ars esan,
"léine de chanach an t-sléibh," ars esan, "a
dhèanamh dhan chuile fear againn," ars esan,
"Agus an latha a thòisicheas tu air a bhuain,"
ars esan, "gos an latha an can thu, 'Meal do
léine a mhìn-bhràithre,' gun facal a' tighinn
as do bheul."
"Well," ars ise, "chì sinn a màireach dé
ghabhas dèanamh."


Well, 's ann mar seoach a bha. 'S a' mhaduinn
nuair a ghabh iad am biadh dh'fhalbh iadsan.
'S dh'fhalbh ise nuair a fhuair i an taigh air
dòigh. Dh'fhalbh ise agus thug i oirre 'bheinn,
agus thòisich i air buain canach an t-sléibh.
Agus bhuain i poca, agus thug i leatha am
poca gu taigh taobh an rothaid, agus dh'fhàg i
aig taobh an rothaid ann a shin e. Agus thànaig
i chon an taighe, agus thànaig iadsan dhachaidh am
beul na h-oidhcheadh. Agus thòisich iad ri
tachairt oirre agus thòisich iad ri chuile tormentig
a thoirt dhi feuch an toireadh iad facal ...
'S cha tug i siod smid aisde.
toireadh
Well, bha i mar sin, bha iad mar siod, 's
chaidh iad a chadal. Làirne-mhàireach dh'
fhalbh iadsan 's dh'fhalbh ise gu cosnadh fhéin.
Bhuain i fear eile, agus ˩˧ cha robh dh|uir
cha do ...
?
?
aice an latha sin na bheireadh am poca chon
an rothaid. Bha i na b' fhaide gun a dhol chon
an luibhean, no bha ... no bha e 'fàs gann
?
co-dhiubh, no ge brith gu dé rud a bh' ann.
cha tug
thug i chon an rothaid e far a robh am fear eile.


Agus thill i dhachaidh. Agus an oidhche sin bha
iad 'ga torment-eadh air ais, 'feuchainn ri ...
an toireadh ...
˩˧ an toireadh iad oirre bruidhinn. 'S cha ...
Dé nach robh iad a' dèanamh 's 'na
dheaghaidh sin cha tig iad smid as a ceann.
Agus co-dhiubh chaidh iad a chadal. 'S an
làirne-mhàireach dh'fhalbh iadsan 's a' mhaduinn
tràth, 's cha robh fhios aicese cà robh iad a' dol,
no sìon, 's cha robh iad ag innse sìon dhi
cà robh iad a' dol.
Ach dh'fhalbh ise chon ... a bhuain chanach
an t-sléibh. Well, an oidhche seo bhuain i
am poca, agus dh'fheuch i ris na dhà, agus
bha an oidhche anmoch ann mu tànaig i, agus
cha robh i cinnteach as an rathad dhachaidh.
Ach 'se an rud a thuirt i rithe fhéin gu
fanadh i, 's gu caidleadh i aig ... an luib
nam pocanan gu mad... gus an tigeadh an latha.
Seo an rud a rinn i co-dhiubh. Chuir i
i ... i fhéin sìos ri taobh nam pocanan, ri
taobh an rothaid.
Agus gu dé bha 'tighinn a mach seachad
ach marcaiche, agus thug e 'n aire dha
na pocanan a bha seoach, agus thànaig e


a' bheathaich.
bhàrr muin an ˩˧ eich, agus sheall e air na
pocanan agus chunnaic e am boirionnach a
bh' ann a sheo. Agus dh'fhoighneachd a dhith
gu dé rud bha i 'dèanamh a seo.
Cha robh ... Cha d'fhuair e smid.
Ge brith gu dé dh'fhoighneachd e cha robh e
'faighinn smid bhuaipe.
Well, 's e rud a rinn e co-dhiubh: Dh'fhalbh
e agus chuir e air a chùlaibh air a' bheathach
eich i, agus raoid e dhachaidh. Agus chaidh
e dhachaidh, 's bha taigh mór, math aige ann a shineach,
aig an fhear sin. Agus thug e dhachaidh i.'s
cha robh smid aige (sic). Bha sé... bha athair ...
bha 'bhràthair a staigh còmhla ris.
Cha robh smid aice. Chan fhaigheadh iad smid
bhuaipe.
Well, an làirne-mhàireach co-dhiubh dh'fhalbh
e agus thug e leis cairt na rud a chor-eigin,
agus ghabh e cùram ... ghabh e 's rànaig
e na pocanan, agus fhuair e na pocanan
ann, agus thug e leis na pocanan dhachaidh.
Bha e 'smaointinn aige fhéin gu robh feum
a chor-eigin aice air na pocanan mun do ...
mu robh iad aice ann a shin. Well, thug e
dhachaidh na pocanan. Agus thòisich i


nuair sin a ... Agus gu dé rinn esan
ach thuit e leatha, agus bha i trom aige.
Agus an oidhche mu robh a' cheud léine
ullamh aice chaidh an darna taobh dhith air
leanabh gille. Agus eadar sin agus maduinn,
nuair a chaidh iad gu oileas timchioll a' ghnothuich,
's a chaidil iad thall 's a bhos, nuair a
dhùisg i 's a' mhaduinn cha robh sgeul
air an leanabh gille.
ri
Well, thòisich iad an uair sin a cur na blame
oirrese gur a h-i chuir crìoch air. 'S cha
b' urra dhi-se i fhéin a shàbhaladh : cha
robh smid aig duine ri fhaighinn aisde.
Ach co-dhiubh, nuair a fhuair i gu dòigheil
a rithist, thòisich i air an darna léine.
Agus dh'fhàs i trom a rithist.
Ach co-dhiubh seoach, an oidhche mu...
Bha dìreach an léine aice ullamh 's i air a
paisgeadh seachad, air a' cur deiseil air son
gu cuireadh e air i, chaidh an darna taobh
dhith air gille rithist. Agus mar a dh'éirich
dhan cheud fhear dh'éirich dhan fhear seo.
Chaidh a ghoid, 's cha robh sgeul air
's a' mhaduinn.
Agus thòisich i nuair sin nuair a fhuair i


gu dòigheil a rithist, thòisich i air ... air
dèanamh a .... air an treas léine. Agus co-dhiubh
seoach bha i 'g obair oirre, 's dh'fhàs i trom
air an treas turus. Agus mun do chuir i crìoch
... mun do chuir i crìoch air an treas té co-dhiubh
chaidh an darna taobh dhith an gille eile. Agus
mun tànaig a' mhaduinn cha robh sgeul air
a' ghille. Agus bhathar daonnan a' cur na
blame oirrese, gur h-i a bha 'cur crìoch
air na gillean, air a' chloinn, 's nach robh
rathad aig duine eile air a dhèanamh
mur robh i fhéin 'ga dhèanamh.
Agus cha robh ise ... Chan fhaigheadh iad smid
rithe,
bhuaipe ge brith gu dé chanadh iad ˩˧ no gu dé
bha iad 'dol a dhèanamh.
Well, am fear leis bu leis iad a seoach, na
gillean, thuirt e gu robh an gnothach air a
dhol fada gu leòr air aghaidh, agus nach leigeadh
e an gnothach na b' fhaide air aghaidh, gu robh
cheart cho math a losgadh, nach robh fhios ...
nach eil fhios gu dé a' bhana-bhuisreach boirionnach
a bh' innte. Agus 's e seo an rud a rinn e.
Rinneadh air son a losgadh.
Ach co-dhiubh seoach mun d'fhuaradh
cruinneachadh timchioll, 's an teine dìreach
air a chur suas, chunnacas trì... triùir


mharcaichean a' tighinn. Agus a chuile fear
riamh, agus bha cnapach math de ghille aig
a' cheud fhear air a bheulaibh agus fear na
bu lugha na sin aig an darna fear air a bheulaibh.
bha ...
Agus an treas ˩˧ fear cha robh aige ach pàisd' òg
air a bheulaibh.
's
Agus bha na daoine cruinn a muigh agus iad
an dìreach an teine air fhadadh 's iad a' dol
'ga ... ise a' dol ga toirt a mach, a' dol g' a cur
dhan teine.
Agus dh'fhoighneachd e ... dh'fhoighneachd
am fear a bh' air thoiseach, dh'fhoighneachd e
dé bu 's ciall dha leithid seoach a dh'obair
Agus dh'innis a ... fear an taighe dhaibh mar a bha an
gnothach.
"'S am faigh mise," ars esan, "facal," ars esan...
"Am faigh sinne," ars esan, "facal dhen
bhoirionnach tha sineach?"
"O 's tusa, Dhia, gheibh sin," arsa fear an taighe,
ars esan. "B' fheàrr leam gun toireadh tu leat i.
Tha e glé chruaidh leam," ars esan, "gu tig ...
gu tig orm," ars esan, "ach 's e an lagh a
th' ann," ars esan, "'s feumaidh mise a ruith.
Agus thigibh a staigh mar seo, agus tha rùm
?
ann a sheo, 's gheibh thu lì sam bith


a dhèanamh."
Dh'fhalbh e. Chaidh iad a staigh, an triùir
bhràithrean. Chaidh iad a staigh 's na triùir
phàisdean aca ; chaidh iad a staigh dhan rùm.
bha ise staigh 's an rùm. Agus chaidh i gu
àite bha siod, ciste, no chest-ar-drathair, no
ge brith gu dé rud a bh' ann. Chaidh i gu
àite, agus cha do tharruing esan. Cha robh e
ach bìdeag bheag air falbh bho'n rùm - ach
ghlas fear dhe na gillean, ghlas e an rùm air
an taobh a staigh. Agus fear an taighe, cha
robh e ach bìdeag bheag air falbh bho dhorus
an rùm. Agus chaidh ise a null agus thug i
mach a' cheud li... léine, agus thug i dha
bràthair bu shine e.
Agus chuir e dheth agus chuir e air an léine.
Meal do léine," ars ise, "a mhìn-bhràthair,"
ars ise.
"Meal thusa do léine ... Meal thusa do shlàinte,"
ars esan, "a mhìn-phiuthar," ars esan,
"agus siod," ars esan, "do cheud mac agad,"
ars esan.
Well, chuala am fear a bha shìos, chuala e
ise a' bruidhinn. Dh'iarr e an dorus fhosgladh.
Thuirt am fear a bu shine, thuirt e nach fhosgladh


gus am biodh iad cli... gus am biodh iadsan
clìoras an toiseach.
Well, thug i mach an darna léine 's thug i
dha darna bràthair e. Thuirt i ris, "Meal do
léine, a mhìn-bhràthair," ars ise.
"Meal thusa," ˩˧ "do shlàinte a mhìn-phiuthar," ars esan,
ars esan
"agus siod do dharna mac agad," ars esan.
Agus dh'iarr am fear a bha shìos an dorus
fhosgladh. Chan fhosgladh.
Well, cha do rinn each an dorus a chur a
staigh mar a bha e.
"Well," ars esan, "o'n," ˩˧ "a fhuair mise," ars esan,
ars esan,
"an aon fhacal agadsa," ars esan, "chan eil," ars esan,
"duine eile," ˩˧ "a's an àite," ars esan, "a gheibh
ars esan,
greim ort ach mise," ars esan.
"O," ars ise, "fan air ais an dràsda," ars ise, "gus
a faigh mise clìoras mo bhràithrean," ars ise.
Agus thuirt e nuair sin ... ˩˧ air léine dha... ˩˧ treas
Thug i nuair sin
dha
bràthair, agus thuirt i ris mar a thuirt e ri càch,
"Meal do léine," ars ise, "a mhìn-bhràthair," ars ise.
"Meal thusa ars esan, do shlàinte a mhìn-phiuthar,"
ars esan, "agus siod," ˩˧ "do phàisde, an gille
ars esan,
mu dheireadh a bh' agad," ars esan, "agus," ars esan,
"fhuair thu gu leòr ri linn," ars esan, "ach
rinn thu," ars esan, "an gnothach," ˩˧ "agus fhuair
ars esan,


sinne clìor," ars esan, "as a binn," ars esan,
"agus tha sinne nist," ars esan, "chan eil
geasan no dad oirnn."
Well, cha robh air a seoach ach seo fhéin.
Chaidh an gnothach a sgaoileadh. Chaidh an
teine a chur as.
Well, phòs a nist am fear seo i an uair sin.
? fo chomhair a bràithrean. Agus bha na bràithrean ...
a bràthair ... bràithrean còmh ris ann a shin.
Agus dh'innis i nuair sin dha-san, dhan
duine aice mar ... o thùs gu éis mar a thànaig
an gnothach, 's mar a thachair a chuile sìon a
bh' ann, bho'n latha dh'fhalbh iad a dh'
iarraidh na cìre buidhe gus an latha ... gus
an oidhche a thug esan dhachaidh ise.
Agus ... "Well," ars esan, "'s e an rud a nì
sinn," ars esan. "Falbhaidh a chuile duine
againn," ars esan, "agus ruigidh sinn," ars esan,
"taigh d' athar."
Well, 's ann mar seoach a bha. Dh'fhalbh
iad. Fada no goirid gu robh iad air an astar
co-dhiubh rànaig iad taigh a h-athar.


Agus dh'aithnich a h-athair iad, 'S cha robh sìon
a dh'fhios aig a h-athair mu dheaghainn sìon,
gu dé dh'éirich dhan chloinn idir. Cha d'
fhuair e mach riamh gu dé dh'éirich dhan
chloinn. Cha do dh'innis a' bhan-rìgh dha,
an darna té a phòs e.
Ach chaidh an eachdraidh innse dha an uair
sin. Agus thug e foinear teine chur suas,
agus thug e foinear duine acasan falbh
agus an slachdan draochadh agus an Eachlair
Urlair a thoirt gu .... gu séap fhéin air
ais. Agus rinneadh sin. Agus nuair a
thug, thug iad a nuas ann, agus chaidh
i fhéin agus a' bhàn-rinn a chaitheamh
dhan teine nuair a bha e 'na thruim ceart.
Agus dh'fhàg mise ann a shineach iad,
Agus thill am fear a bha pòsda aicese
thill e gu dhachaidh fhéin.
Agus dh'fhàg mise na gillean còmh ri 'n
athair.
Cha chuala mise an còrr.


