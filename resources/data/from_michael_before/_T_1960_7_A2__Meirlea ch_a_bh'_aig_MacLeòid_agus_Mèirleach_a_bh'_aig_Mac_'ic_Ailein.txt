Informant : Agus MacLellan, Frobost, South Uist.
Collector : Calum I. Maclean.
SA 1960/7 A2
Mèirleach a bh' aig MacLeòid agus Mèirleach a bh' aig Mac 'ic Ailein
Bha mèirleach aig MacLeòid agus mèirleach aig Mac 'ic Ailein.
Bhiodh na tighearnan Gàidhealach a' cumail mèirleach
daonnan, agus bha aig a' mhèirleach rudeigin a ghoid a
chuile h-oidhche, neo cha bu mhèirleach e.
Chuir Mac 'ic Ailein agus MacLeòid geall gun ann aige fhéin
a bha am mèirleach a b' fheàrr. Agus 's ann a chuireadh
a seo cruinn feuch co-dhiubh rachadh Mac ... thigeadh MacLeòid
a nall gu ruig Ormacleit na rachadh Mac 'ic Ailein a null gu
ruige Dun Bheagain. Ach co-dhiubh 's ann air Mac 'ic Ailein a
thànaig a dhol a null le 'mhèirleach fhéin.
Agus cha robh fios aca dé an dòigh air a feuchadh iad iad
có am fear a b' fhearr, ach 's ann a chuireadh a chadal
còmhla iad a's an aon rùm. Agus ghlasadh an rùm.
Agus a's a' mhaduinn an làrna-mhàireach nuair a dh'éirich
iad, dh'fhoighneachd MacLeòid dhan mhèirleach aige fhéin,
"Dé ghoid thu raoir?" ars esan.
"O cha do ghoid sìon," ars esan. "Bu doirbh dhomh," ars esan,
"'s mi ann an rùm glaiste."
Thionndaidh mac 'ic Ailein ris a' mhèirleach aige fhéin.
"Do ghoid thusa dad a-raoir?" ars esan.
"Mhoire! Ghoid," ars esan. "Cha robh mise oidhche riamh
nach goidinn rudeigin," ars esan.
"Dé ghoid thu?"
"Ghoid mi .. t-site bha fodham.
Tha e agam ann a sheo," ars esan, "'s e 'ga thoir
a mach as achlais.


'S e Mac 'ic Ailein 's e ghléidh air MacLeòid. 'S ann
aige bha am mèirleach a b' fheàrr.


