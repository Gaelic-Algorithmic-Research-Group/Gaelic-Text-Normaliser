Informant : Angus MacLellan, Frobost, South Uist.
Collector : Calum I. Maclean.
Mac an Uachdarain ⁊ nighean an treabhaiche.
SA 1960/17 A2
'S e uachdaran a bha seo agus bha treabhaiche
aige, agus bha nighean uamhasach brèagha aig
an treabhaiche. Agus bha gille ... mac an uachdarain
bhiodh e daonnan 'dol a thaigh an treabhaiche a
choimhead air an nighinn.
Ach fhuair a' seo ↙ athair 's (a mhàthair) ↗ a mach
gu robh nòisein mór aig a' ghille dhan ... nighean
an treabhaiche, agus cha bu mhaisde ... dha bu
mhaidse leis an uachdaran nighean an treabhaiche
dha. Agus 's ann a chuir e fios air an
treabhaiche. Agus rànaig am fear sin agus dh'
fhoighneachd a dheth, "Gu dé tha toirt dhutsa,"
ars esan
ars esan,
˩˧ "bhith 'gabhail ri m' mhac sa" ˩˧ "a chuile h-oidhche,"
ars esan, "a staigh agad?" ars esan. "Nach math
tha fios agad," ars esan, "nach eil dad a cholas
aig do nighinn-sa," ars esan, "ri m' mhac sa," ars
esan, a' tionndadh?"
"O gu dé an cothrom a th' agams air a sin?"
ars esan.
"Well, bidh do chothrom agad air," ars esan, "gum
ars esan
bi thu 'clìoradh seo, ma tha," ˩˧ "thu fhéin 's i fhéin,


gus am faigh thu àite eile."
Chaidh an duine dhachaidh agus cha robh e
ach mi-thoilichte. 'S dh'innis e nach robh ...
dhaibh a staigh an turus a bh' aig an uachdaran
ris, gu feumadh e nist 'clìoradh air falbh.
"Agus 's fhad an asgaidh agamsa," ars esan, "dha
d' chuid suirighe," ars esan, "thu fhéin 's an t-ua...
mac an uachdarain," ars esan.
"'N dà," ars ise, "ma bha e 'tighinn a seo," ars ise,
"cha robh mise 'g iarraidh air tighinn ann, agus
carson nach robh e 'ga chumail aige?" ars ise.
"Ach ma 's e mise 's coireach ris a sin," ars ise,
"falbhaidh mise," ars ise, "agus cha ruig sibhse a
leas carachadh."
'S e seo a rinn i. Dh'fhalbh i agus sgioblaich
i 'fhéin agus tharraing i air Glaschu. Bha i 'feuchainn
am faigheadh i gu ruig Amaireaga. Bha soitheach ann
a shin 's i 'faighinn deiseil 's i 'falbh gu ruig
Amaireaga, 's chaidh i far a robh an sgiobair.
Agus dh'innis i dhan sgiobair gu robh i airson
faighinn a null gu ruig Amaireaga agus nach robh
móran airgid aice, agus dh'innis i dha reusan a
b' fheudar dhi an taigh fhàgail, air sàilleabh mac an
uachdarain.
"A well," ars an sgiobair, "chan eil gin a phasaingearan
agamsa 'dol a null an dràsda, cha chreid mi,"


ars esan, "agus bhon a tha an gnothach cho
cruaidh sin ort," ars esan, "bheir mise null thu," ars
esan, "agus bheir mi dhut càibein pasaide an
asgaidh," ars esan.
'S ann mar seo a bha. Dh'fhalbh i 's ...
null gu ruig Amaireaga. Agus nuair a rànaig i
Amaireaga thall thuirt an sgiobair rithe, "Well,
cha ruig thu leas dhol air tìr," ars esan, "an
dràsda," ars esan. "Théid mi fhìn gu tìr," ars esan.
"Tha mi 'smaointinn," ars esan, "gum bu chòir oifis
a bhith seo," ars esan, "airson luchd-seirbhis,"
ars esan.
Agus chaidh an sgiobair air tìr, agus bhathar a'
dol troimh 'n bhaile, 's cha robh e 'faicinn colas
oifis no sìon. Ach thachair a seo fear ris air
muin eich. Agus aithnidhidh a chuile fear fear -
mara. Bhruidhinn e ris an sgiobair. Fhreagair an
sgiobair e.
"Cuin a thàna tu," ars esan, "a staigh dhan phort
tha seo?"
"Thàna mi staigh an dé ann," ars an sgiobair,
"Robh pasaingeran agad tighinn a nall?" ars esan.
"O cha robh pasaingearan agamsa 'tighinn a nall," ars
esan, "ach aon nighean a bha 'tighinn air son
cosnadh," ars esan.
"A well," ars esan, "nach bochd nach robh mi beagan


na bu tràithe," ars esan. "'S ann a' coimhead air
son searbhanta tha mise," ars esan. "Agus an t-searbhanta
bh' agam," ars esan, "phòs i," ars esan, "agus
tha mi gun searbhant idir," ars esan.
"O well," ars an sgiobair, ars esan, "tha i agamsa
air bòrd fhathast," ars esan. "Cha d'rinn mi ach
tighinn a mach," ars esan, "feuch a faicinn a robh
oifis a seo air son luchd-seirbhis," ars esan. "Ma
chòrdas sibh fhéin," ars esan, "tha sin ceart gu leòr."
"Chan eil fhiosam ... chan eil fhiosam nach eil mi
lucky fhathast," ars esan.
"O ma tha," ars esan, "théid agamsa air tuarasdal a
ors esan,
thoir dhi" ˩˧ "cho math 's a gheibh i ann an Amaireaga,"
ars esan. "'S e bancair a th' unnamsa," ars esan,
"agus tha am banc," ars esan, "pìos mór on taigh,"
ars esan. "Cha bhi mi aig taigh ach aig ... aig
oidhche," ars esan, "agus bidh mi 'toir leam mo
dhìnneireach," ars esan. "'S cha bhi sìon aice ri
dhèanamh ach an taigh a chumail air dòigh,"
ars esan, "'s mo shuipeir a bhith deiseil aice
nuair a théid mi dhachaidh," ars esan, "'s mo
bhraiceis 's a' mhaduinn. Agus chan eil mi
an taing tuarasdal a thoir dhi."
"Well, ma tha," ars an sgiobair, "théid mise staigh far a
bheil i," ars esan.


Dh'fhalbh an sgiobair a staigh, 's ...
"Chan fhaca mise," ars esan, "coltas oifis a seo," ars esan,
"ach chunna mi colas duin-uasail a siod," ars esan,
"tha 'g iarraidh searbhanta," ars esan. "Agus tha e
'g ràdh gur e bancair a th' ann," ars esan, "nach
bi sìon agad ri dhèanamh ach an taigh a
chumail air dòigh," ars esan, "'s a bhiadh
fhéin a dheasachadh, agus ma bhios tu
deònach a dhol thuige," ars esan, "fhalbh."
O bhiodh ise deònach falbh a dh'àite sam bith.
Bha i coma ach àite air choireigin airson a'
cheud start. Thànaig i mach còmhla ris an
sgiobair. Agus chuir e fàilte oirre 's dh'fho...
dh'innis e dhi an t-àite a bh' aige, gu robh e
pìos mór a mach as a' bhaile seo. "Agus," ars
esan, "'s e bancair a th' unnam," ars esan,
"agus bidh mi fàgail ... a' falbh 's a' mhaduinn,"
ars esan, "ach bidh mi 'toir leam mo dhìnneireach,
agus cha bhi mi 'tighinn dachaidh," ars esan, "gu
oidhche. 'S cha bhi sìon agadsa ri dhèanamh,"
ars esan, "ach mo bhiadh sa bhith deiseil nuair
a thig mi," ars esan, "agus mo bhraiceis a's
a' mhaduinn,." ars esan. "Agus chan eil duine ann,"
ars esan, "ach thu fhéin, agus chan fhaic thu
duine," ars esan, "fad an latha. An t-searbhanta


bh' agams," ars esan, "bha i agam o chionn ùine
mhór," ars esan, "gus do phòs i," ars esan, "o
chionn ghoirid a seo," ars esan. "Agus tha mi
cinnteach gum bi thusa 'cur uidhireachd air,"
ars esan, "an toiseach," ars esan, "mar a bha i fhéin,"
ars esan. "Agus tu treis ann," ars esan, "cha chuir
Agus ...
thu uidhireachd sam bith air," ars esan. " "Am biodh
tu deònach," ars esan, "a dhol ... ?"
Bhiodh ise deònach gu leòr falbh.
"'S dé an tuarasdal tha thu 'g iarraidh, ma ta?"
Dh'innis ise.
"O gheibh thu sin, ma ta, a cheart tha thu
'g iarraidh." Agus ... "Tha mi duilich," ars esan,
"nach ... nach robh còmhdhail agam na b' fheàrr
na pònaidh," ars esan. "Nam biodh fiosam gun
tachradh mo ghnothach rium cho math gu dearbh,"
ars esan, "bhiodh còmhdhail agam na b' fheàrr
na seo," ars esan. "Ach co-dhiubh," ars esan,
"an conveyance a th' ann feumaidh tu ghabhail,"
ars esan.
ars esan. "Ma tha lugaids agad," ˩˧ "cuiridh
sinn ann an àite am bi i sàbhailte gu leòr," ars
esan, "gus an téid mi fhìn g' a h-iarraidh
a rithist."
O cha robh lugaids aice ach baga.
"O ma tha," ars esan, "bheir mi leam am baga air mo


bheulaibh," ars esan.
Agus ... Co-dhiubh chuir an sgiobair air a chùlaibh
air muin a' phònaidh i, 's thug e leis am baga
air a bheulaibh, 's dh'fhalbh iad. Dh'fhàg e
iad beannachd aca.
Chaidh iad pìos mór a mach a's a' bhaile 's
thànaig iad sin gu taigh.
"Well," ars esan, "seo an taigh," ars esan, "agus
thig a nist air làr," ars esan. "Agus seas ann a
shin mionaid bheag," ars esan, "gus an cuir mise
staigh am pònaidh," ars esan.
Dh'fhalbh e 's chuir e staigh am pònaidh, 's
thànaig e nall 's dh'fhosgail e an dorus.
"Thig a nist a staigh," ars esan. "Dèan suidhe," ars
esan. "Nì mi fhìn an gnothach a nochd," ars esan.
"Tha mi cinnteach gur e mi 's eòlaiche," ars esan
"agus 's dòch gum bi thu fhéin a' dèanamh
a' chuid as fheàrr 's a' mhaduinn," ars esan.
Thòisich e air dèanamh na suipeireach, 's nuair
a ghabh iad an suipeir thuirt e rithe,
"Thig a nist a nuas," ars esan, "agus gu faiceadh
tu do rùm-cadail," ars esan.
Chaidh i sìos còmhla ris. Sheall e an rùm dhi.
"Well, son do rùm-cadail a nist," ars esan, "'s
cha bhi agad ach glas an dorus," ars esan, "'s
cha chuir sìon dragh ort gu maduinn. Agus


tha chuile sìon ann a shiod," ars esan, "agus
éiridh tu fhéin 's a' mhaduinn," ars esan, "agus
nì thu am braiceis," ars esan. "Agus chì thu an
còrr dhen taigh a-màireach," ars esan.
Chaidh iad a chadal 's dh'éirich ise 's a'
mhaduinn 's rinn i am braiceis, 's chuir i
air dòigh a dhìnneir-san 's e 'ga toir leis.
Agus ... "thig a nist a nuas an àird 's gu faiceadh
tu an còrr dhen taigh," ars esan.
Thug e throimh 'n taigh i air fad 's thug e dhi
na h-iuchraichean.
"Well," ars esan, "tha aon rùm ann a shin, "ars esan.
"'s cha tig thu 'na chomhair," ars esan. "Chan
agus
eil ann ach rudan ... pàipearan 's rud a bhuineas
dhan bhanc," ars esan. "Chan eil air son gun
téid duine 'na chomhair."
"O cha téid gu dearbh," ars ise.
"Agus tha seit eile," ars esan, "shìos ... an
taobh shìos an taigh a siod," ars esan, "agus
cha téid thu 'na chomhair-san cuideachd," ars
esan. "'S e olachan a th' agam ann," ars esan.
Agus ... "O cha téid gu dearbh," ars ise. "Cha
téid mise an comhair sìon dhe sin."
Dh'fhalbh e, 's chaidh ise. 'S cha robh duine
beò aice 'ga fhaicinn air ais no air aghaidh


Cha robh aice ach i fhéin, 's bha i 'faireachdainn
na h-ùine fuathasach fada. Thug i trì latha, tha
mi 'smaointinn. Dh'fhalbh i 's air an ceathramh
latha 's chaidh i mach cuairt. Rachadh i
pìos an taigh feuch gu dé chitheadh i.
Ghabh i sìos 's thànaig i rathad an t-seit a
bha seo, 's a Dhia bha i 'faireachdainn a leithid
a dhroch àileadh as an t-seit. Dh'fhalbh i
chon an doruis. Thug i putadh dhan doras 'dol
g' a fhosgladh, 's thuit a' chòmhla 's na
h-ursachan m' a claigeann. Sheall i, 's bha
nighean òg ann a shin a staigh 's a gruag
'slaodadh rithe 's i marbh.
"A Dhia," thuirt i rithe fhéin, "Seo an té phòs.
Cinnteach gu leòr 's e seo pòsadh bhios agamsa
cuideachd."
Thòisich i seo feuch a faigheadh i an doras a
thogail mar a bha e reimhe, 's bha an doras
cho trom, 's a chuile turus bha e gos 'ith shuas
aice thuiteadh e oirre. Mu dheireadh thug i
fairis. O cha robh aicese ach am bàs co-dhiubh
Dh'fhalbh i suas. Thòisich i air cruinneachadh a
h-aodaich, i 'dol a theicheadh. Ach smaointich i
seo gu sealladh i a's an rùm a bha ... bha e
g iarraidh, gun a dhol 'na chomhair, on a rinn
i an darna cuid gu robh cho math dhi a'
chuid eile a dhèanamh.


Dh'fhalbh i 's dh'fhosgail i doras an ruma, 's
nuair a dh'fhosgail i an rùm cha robh sìon a
sin ach òr agus airgead. Dh'fhalbh i 's thug i
h-aodach ás a' bhaga 's lìon i am baga leis an
òr, agus chàirich i air a muin e, 's tharraing i.
Thànaig e sin an oidhche 's bha ise 'cumail
air aghaidh 's cha robh fios aice co-dhiubh bha i
fada on bhaile no goirid da. Ach thug i seo an
aire do sholas a' bhaile, agus rinn i leithid a
thoileachadh ris an t-solas nuair a chunnaic i e.
Agus nuair a chaidh i staigh ghabh i sìos chon
a' chidhe, agus bha am bàta a thug a null i
's i 'gabhail cargo aig a' chidhe, agus chaidh i
staigh.
"Hulo," ars an sgiobair, "bheil thu air am fasdadh
a chur dhachaidh mu thràth?" ars esan.
"Tha," ars ise, "tha e colach. Ach ma rinn thusa riamh
ars ise
e," ˩˧ "feuch," ars ise, "am faigh thu àite dhomhsa," ars ise.
"Agus ge brith gu dé th' agams," ars ise, "'s leatsa
an darna leth dheth," ars ise.
"O cha ghabh mise," ars esan, "turus ris," ars esan.
Dh'innis i dhan sgiobair mar a dh'éirich dhi
's mar a chunnaic i.
"O well," ars esan, "nam biodh tu," ars esan, "gun
ghnothach a ghabhail ris an òr," ars esan, "gheallainn
-sa as a dheaghaidh," ars esan. "Ach tha mi
cinnteach nach bi fada gos am bi an tòir ort," ars esan.


"Agus ge brith cà cuir mise thu," ars esan, "gheibhear
thu," ars esan.
Thòisich ise air rànaich. 'S nuair a chuala i
seo ach leum a ghearradh a mach air
a' mhuir far a robh i.
"O socair," ars esan. "Bheir sinn a nuas na gillean,"
ars esan, "'S minig a bha plàn math aig fear acasan,"
ars esan.
Thug e suas na gillean gu deic.
"Well, tha an leididh a seo a thug sinn a nall," ars
esan, "tha mi 'tuigsinn nach do chòrd an t-àite
rithe," ars esan, "gu b' fheudar dhi teicheadh," ars
an sgiobair, "agus cà ... bheil sibh a' smaointinn,"
˩˧ "cà cuireamaid i," ars esan, "nach fhaighte i," ars esan.
ars esan.
Dh'fhan iad uile sàmhach. Thionndaidh fear aca.
ars esan.
"Well, cuiridh mise i," ˩˧ "ann an àite nach fhaighear
i," ars esan, "ma raosgeas i fhéin a dhol ann."
"Raosgaidh mise," ars ise, "dhol a dh'àite sam bith.
"Càite an cuir thu i?" ars an sgiobair.
lower idh
"Cuiridh," ars esan, "lòraidh sinn a nuas an
topsail," ars esan, "agus paisgidh sinn ann i,"
ars esan, "agus hoist inn suas e," ars esan.
"Ged a rannsaicheadh iad am bàta," ars esan,
"cha rannsaich i na siùil."
Bha seo ceart gu leòr. Lower eadh a nuas an
topsail 's chuireadh i fhéin 's a baga ann,


's biadh còmhla rithe, 's chrochadh suas i far
a robh mullach a' chruinn.
Ach mun do shoilleirich an latha có thànaig ach
esan agus dithis poileasman còmhla ris. Ghabh
e staigh.
"Càite bheil an leitidh chòir," ars esan, "a thug
thu thugamsa," ars esan, "'s a robaig mi? Càil
i agad?" ars esan.
"Chan eil i agamsa," ars an sgiobair.
"Tha i agadsa," ars esan, "agus lìbhrig seachad
's a' mhionaid i," ars esan.
"Chan eil i agam," ars an sgiobair. "Chan fhaca
mise i on a lìbhrig mi dhut fhéin i," ars esan.
"O tha i air bòrd an àit-eigin agad."
"Ma tha i air bòrd," ars an sgiobair, "chan fhiosrach
dhomhsa faighinn," ars esan.
Thòisich rannsachadh air a' bhàta 's rannsaich-
eadh shìos is shuas 's cha d'fhuaradh sgeul
oirre. Thionndaidh an sgiobair ris.
"'N dà, gu dearbh," ars esan, "'s olc mo bharail
dhut
ort," ars esan. "Tha e furasda gu leòr ˩˧ a ràdh
gun do robaig i thu," ars esan. "Ach mur a
tionndaidh an nighean suas," ars esan, "coimhidid
mi as do dheaghaidh," ars esan.
"O robaig i mi ceart gu leòr," ars esan.
"O tha sin furasda gu leòr dhut a chantail," ars esan,


"ach feumaidh gun tionndaidh an nighean suas,"
ars esan.
Dh'fhalbh e fhéin 's na poileasmain.
Bha ise ann a shin shuas gos robh am bàta deiseil
a' falbh, 's nuair a bha lower-eadh a nuas i.
Agus bha i nuair sin deònach roinn dhen òr a
thoir dhan sgiobair, 's cha ghabhadh an sgiobair
sgillinn dheth.
"Ach faodaidh tu ma thogras tu," ars esan, "rud
thoir dha na gillean," ars esan. "'S iad a
shàbhail thu agus cha bu mhise," ars esan.
Well, thug i cóig sòbharain am fear dhan a
chuile gun dhe na lamhan. Agus thànaig mo
ghalathad dhachaidh.
Nuair a chuala mac an uachdarain gu tànaig i
dhachaidh cha robh i milis riamh gu seo. Bha e
ann an ath oidhch'. Cha robh ach gu feumadh e
pòsadh 's a' mhionaid.
"Gu dé," ars ise, "'s fheàirrd thu dol g' am phòsadh
-sa i" ars ise, "gun sìon an t-saoghal?" ars ise.
"Chan fhaigh thu sgrios o d' athair. Chan
fhuilig e d' fhaicinn."
Ma thogair i bha e ama. 'S e bun a bh'
ann phòs e fhéin 's nighean an treabhaiche.
Agus cha robh aige nuair sin ach fuireach còmhla
rithe. Cha robh chridhe aige aghaidh a nochdadh
ri 'athair.


"O well," ars ise, "cho math 's gu bheil e bhith
g' am choimhead-sa," ars ise, "cha chum sin sinn," ars
ise. "Feumaidh tu nist a dhol a dh'obair," ars ise.
Cha robh obair ann ach rathad mór a bha 'dol air
aghaidh. Dh'fhalbh e chon an rathaid. Bha
e 'g obair a sin a' cuibhleadh bara. Rùisg air
na casan aige 's thòc air na lamhan aige. Cha
togadh e an darna cas na coise eile nuair
a thigeadh e dhachaidh.
"Seadh," ars ise, "dé mar tha 'n obair a còrdadh
riut a sin?"
"Chan eil ach meadhonach," ars esan. "Cha robh tuigsinn
agamsa," ars esan, "gu dé rud a bh' ann an obair ann
gu seo," ars esan.
bu
"O well," ars ise, "nach ˩˧ mhath dhut a nist bhith
còmhla ri d' athair 's ri d' mhàthair," ars ise, "seach
a bhith còmhla riumsa?" ars ise.
"'N dà, leabhara," ars esan, "tha mi cho math leam
a bhith còmhla ri ... far a bheil mi," ars esan.
"O ma ta," ars isa, "cha chum sin thu. Am biodh
ars ise = air
meas agad a nist," ˩˧ daoine a bhiodh ag obair," ars ise,
dhut fhéin?" ars ise.
"A gu dearbh," ars esan, "tha mi 'smaointinn," ars esan,
"ge brith gu dé gheibheadh iad," ars esan, "nach
fhaigheadh iad an rud a choisinn iad," ars esan,
"no an rud a b' airidh iad air," ars esan,


Bha i 'ga chumail a mach a chuile mac latha.
Ach gu dé seo bha ach oighreachd bheag a bha ri
taobh na h-oighreachd a bh' aig 'athair. Bha i
fo thrusteers, 's bha i gos a bhith air a saleadh a
?
mach an latha bha seo.
Agus dh'éirich ise 's a' mhadainn agus thug i
'bhraiceis dha.
"Well," ars ise, "cha téid thu a dh'obair an diugh
idir," ars ise. "Théid thu gu sale na h-oighreachd
tha siod," ars ise. "Agus tha mi cinnteach gu leòr
gum bi d' athair air a son," ars ise, "on a tha i
ri taobh na h-oighreachd aige fhéin," ars ise.
"Ach ge brith," ars ise, "có chuireas tairgse innte,"
ars ise, "bi thusa dà cheud os a chionn," ars ise.
"A Dhia, m' anam," ars esan, "bheil thu air son mo
chur ann am prìosan?"
"Cha téid thu am prìosan idir," ars ise, "ach gabh
thusa mo chomhairle-sa."
"Leabhara, gabhaidh mise do chomhairle, ma tha,"
ars esan, "ged a rachainn dhan phrìosan fhéin."
"Fhalbh, ma tha," ars ise, "agus cuimhnich gu dèan
thu an rud tha mise 'g iarraidh," ars ise.
Dh'fhalbh e. Có aig a bha an tairge a b' àirde
innte ach aig 'athair. Agus bha e 'faighinn
dàil bliadhna airson a pàidheadh. Chuir
a mhac dà cheud os a chionn. Well, 's e
an tairgse a b' àirde a dh'fheumadh iad a


ghabhail, agus thionndaidh e.
"Well," ars esan, "bheil sibh 'dol a ghabhail
tairgse an duine sin?"
"O well, 's e an tairgse as àirde a dh'fheumas
sinn a ghabhail," ars fear nan trusteers.
"O ceart gu leòr, ma tha. Chan eil fhios am
faigheadh sibh an tairgse cheunda tuilleadh oirre,"
e 'tionndadh.
Agus chaidh iad far a robh an gille.
"Well, feumaidh tusa pàidheadh mu ruith trì
latha, ma tha e 'tionndadh.
"O well," ars an gille. "Cha do ruith na trì latha
fhéin fhathast, ma ta," ars esan.
Chaidh e dhachaidh. Nuair a chaidh e dhachaidh
dh'fhoighneachd ise dheth:
"Seadh," ars ise, "bheil an oighreachd agad?"
"Tha i fhathast agam co-dhiubh. Cha bhi i fada
agam," ars esan.
Agus "Có bh' air a son?" ars ise.
"Bha m' athair," ars esan. "Cha ... Rinn mise
an rud a dh'iarr thu orm, 's chaidh mi dà cheud
os a chionn."
"O rinn thu glé mhath," ars ise. "Dé an ùine," ars ise,
"a th' agad," ars ise, "gos a feum mi a pàidheadh?"
"Chan eil," ars esan, "ach trì latha."
"Dé an ùine a bha d' athair a' faighinn?"


"Bha bliadhna," ars esan.
"O seadh," ars ise, "'s chan fhaigheadh tusa ach
trì latha. Well, cha do ruith na trì latha fhéin
fhathast," ars ise.
Làrna-mhàireach nuair a dh'éirich iad, có thànaig
ach na trusteers. Dh'fheumadh e shealltainn gu
robh e responsible air son an oighreachd a phàidheadh,
no gu robh i gos a bhith aig 'athair.
Thànaig ise nuas. Bhuail i 'cas ris an ùrlar.
"Clìoraibh a mach á seo," ars ise. "Dé an dragh tha
sibh 'dol a chur ormsa le mo chompanach?" ars ise.
"A rascalaibh," ars ise, "cha do ruith na trì latha
fhéin fhathast. Chan fhaigheadh esan ach trì
latha," ars ise, "'s gheibheadh 'athair bliadhna.
Nuair a ruitheas sin," ars ise, "thig sibh an uair sin."
Cha robh aca ach tionndadh a mach.
"O well," arsa fear aca, "cha robh turas againn
dragh a chur oirre. Tha i ceart gu leòr," ars
esan. "Ach dòch nach bi na trì latha fada 'dol
seachad."
Seo an treas latha nuair a dh'éirich ise chuir i
uimpe agus "Cuir a nist ort," ars ise, "agus
gu falbhamaid," ars ise, "a phàidheadh na h-oighreachd"
Dh'fhalbh i agus dh'fhosgail i 'chiste agus
thug i am baga ás a' chistidh agus chàirich i
air a muin e. Agus nuair a rànaig i bha na
trusteers roimpe agus 'athair.


Thionndaidh i airesan.
"Seo," ars ise, "beir air a seo bhàrr mo mhuin," ars ise
thug i air a' bhaga 's chuir i air a' bhòrd e.
"Cunntaibh a nist ur cuid fhéin a mach as a sin,"
ars ise, 's i tionndadh.
Agus thòisich iad air cunntais an airgid a mach.
Rachadh ... rachadh aig mo leitidh air oighreachd
eile a ghabhail. Agus nuair a chunnt iad a
mach an t-airgead,
"Fhalbhaidh a nist," ars ise, "seo m' àite-sa nist,"
ars ise, "'s gabhaibh a nist a doras," ars ise, 's i
'tionndadh.
O bha iad ag iarraidh mathanas oirre, 's
"Well, cha b' airidh sibh air mathanas fhaighinn,"
ars ise.
Bha e fhéin 's 'athair còrd tu riamh tuilleadh,
's an darna h-aon a' dol air chéilidh air an
aon eile. 'S nuair a bhàsaich an seann fhear
bha an dà oighreachd aige nuair sin. Agus
cha robh ... cha robh an treabhaiche an taing
a bhith aig uachdaran tuilleadh.
Agus sin mar a dh'éirich dhan ...
CIM An ann aig Alasdair Mór a bhiodh i sin?
AML 'S ann.


