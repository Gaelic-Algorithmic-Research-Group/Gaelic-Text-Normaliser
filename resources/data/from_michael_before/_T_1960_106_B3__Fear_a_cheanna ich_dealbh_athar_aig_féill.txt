Informant : Nan MacKinnon.
SA 1960/106 B3.
Collector : Lisa Sinclair
Fear a cheannaich dealbh athar aig féill
AT 1336 A
Bha bodach a' fuireach ann an Sanndraigh uaireigin an t-
saoghail agus thàinig e nall a Bhagh a' Chaisteil latha a
dh'ionnsaigh na féille, féill a bha am Bagh a' Chaisteil an
uair ud. 'S e
Agus chaidh e suas ann a shin far a robhar a' creic,
agus ò dé rud a b' iongantaiche a chunnaic e ach
dealbh athar agus cheannaich e e, 's thug e leis
dhachaigh e, agus chuir e 's a' chistidh e, agus cha
do sheall e riamh dhan chaillich e air eagal 's gum
biodh i trod ris a chionn a cheannach.
Bha i 's a' chistidh aige, 's a chuile latha mu falbhadh
's na ...
e mach a dh'obair, ˩˧ no nuair a bhiodh e dol dhan a'
bheinn, bha e coimhead 's a' chistidh air dealbh athar.
Ach ghabh a' chailleach amharus air chor-eigin air an
triob a bha seo, agus thuirt i rithe fhéin. "Nuair a
dh'fhalbhas e màireach coimhididh mise 's a' chistidh
ach có air a tha e coimhead, ach gu dé a bh' aige
's a' chistidh.
Cha robh ach nuair a dh'fhalbh am bodach dh'fhalbh
a' chailleach gu fàilidh agus dh'fhosgail i chiste.
"O," ars ise, "cha b' ioghnadh e," ars ise, "chan eil thu
brèagh."
Dé bh' ann ach sgàthan? Chan fhac am bodach
sgàthan riamh, 's leis cho collach 's a bha e fhéin ri
athair shaoil e gur e dealbh athar . . .


