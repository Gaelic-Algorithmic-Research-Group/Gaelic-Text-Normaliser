Informant : D.A. Johnson, Aird Mhór, South Uist.
Collector : D.A. MacDonald.
SA 1970/45 A2-B1
Alasdair agus an Fuamhaire
Well, chuala mise eachdraidh air gille bha siodach.
... 'S ann aig muir a bha e agus 's e ... 'se
reaichdeadh a rinneadh air. Agus cha robh ... chaidh e ...
far an deach e sìos cha robh duine ann ach e fhéin.
d'fhuaradh
Agus bha e wander-eadh a nist air falbh. Cha robh
i os aige cà deachadh e. 'S ann na rìoghachdan
thall a thachair e dha.
Agus bha e 'falbh a sineach air feadh an àite agus e
'siubhal, agus am feasgar a bh' ann a sheoach, e
'coiseachd, e 'dol air aghaidh, chunnaic e solus
bhuaithe, agus rinn e dìreach air an t-solus a
bh' ann a sheo. Agus chaidh e chon an taighe,
nis cha b' fhada gus a cualas am fith, fath
fuagaich air barraibh an Albannaich; ˩˧ 's fhada bha
mo chorp air feadh 'ga meirgeadh ˩˧ a' feitheamh
's tolladh
air greim dhe thòin d' fheòil 's balgam dhe d' fhuil, a mhic
an Albannaich.
Ach thig a staigh agus chan ˩˧ fhios nach dèanainn
eil
gnìomh dhut na b' fheàrr na sin fhathast."
Well, chaidh an gille a staigh, agus bha fuamhaire
mór a sineach a staigh, agus dh'iarr e air
tighinn a nuas, agus dh'fhoighneachd e


có as a bha e. 'S dh'innis an gille dha mar
a thachair dha 's a chuile sìon.
"O seadh," ars esan, "Well," ars esan, "ma bhitheas
tu ceart," ars esan, "faodaidh," ars esan, "gun
dèan mise deagh ghnìomh dhut fhathast," ars esan.
riut
"Bidh mi fhìn 's tu fhéin ceart gu leòr," ars esan,
"ma nì thu suas, mar a dh'iarras mise ort."
"O glé cheart," ars esan. "'S e Alasdair an t-ainm
bh' air an duine.
Co-dhiubh seoach thànaig àm suipreach, agus
dh'fhoighneachd a dheth, "co dhiubh," ars esan,
"as fheàrr leat or a shuipeir," ars esan, "gad
de chailleachan marbha," ars esan, "na pìos
de bhradan fìor-uisg?"
"Well," ars an gille, ars esan, "ge brith gu dé nì
mi air a' bhradan fhìor-uisg, gu dearbh cha
dèan mi sìon air cailleachan-marbha," ars esan,
"Siuthad, ma tha," ars esan, "ròsdaich dhomhsa,"
ars esan, "a trì de chailleachan-marbha agus
ròsdaich pìos de bhradan fìor-uisg dhut fhéin."
Well, dh'éirich an gille 's thòisich e air an
ròsdadh ris an teas, teine mór air, agus
coire mór gu h-àrd air an teine, crochte sin.
Well, ròsd e seoach, agus rinn e cho math
's a b' urrainn dha, agus thug e chon an


fhuamhaire a' chuid fhéin dhe na cailleachan.
"O well," ars am fuamhaire, ars esan, "feumaidh
mi ghràdh gur e deagh làmh a th' unnad,"
ars esan. "'S fhada nach d'fhuair mi," ars
esan, "rud," ars esan, "cho math ri ... air
obrachadh ris," ars esan. "Agus," ars esan,
"bidh sinn glé cheart," ors esan, "mi fhìn 's
tu fhéin fhathast," ars esan.
Well, fhuair e ... Shealladh an t-àite-cadail
dha. Chaidh e g' a chadal. Dh'éirich e 's a'
a dhèanamh,
mhaduinn, 's thug e làmh air a bhraiceis ˩˧
's rinn e na cailleachan-marbh 's am bradan
fìor-uisg mar a rinn e an raoir, agus thug
e am braiceis dhan fhuamhaire.
"O gum beireadh a' bhuaidh agus a' bheannachd ort,"
ars am fhuamhaire, ars esan. "'S e Dia fhéin chuir
ma m' ... 'nam rathad thu," ars esan. "Tha
treis o nach d'fhuair mi an seòrsa 'braiceis,"
ars esan, "gun mi-fhìn a bhith an sàs innte."
Agus ghabh iad am braiceis co-dhiubh, agus
"Tha mise nist," ars am fuamhaire, "a' falbh,"
ars esan, "agus ma dh'fhaoidte ˩˧ bidh am feasgar
gum
no anmoch ann mun tig mi," ars esan, "ach


na biodh deifir sam bith," ars esan, "eagal
sam bith ortsa," ars esan. "Tha thu ann a sheo,"
ars esan, "agus bheir thugad fhéin biadh," ars
esan, "agus a bhith a dhìth ort," ars esan.
a bhios
Agus sheall e air a' choire bh' air teine, agus
sheall e dh'ìochdar an taighe agus sheall
e dh'uachdar an taighe, agus thuirt e ris,
"Ach co-dhiubh," ars esan, "or a bheò no
or a bhàs," ars esan, "na seall 's a' choire
mhór," ars esan, "agus na teirig a dh'
uachdar an taighe 's na teirig a dh'ìochdar
an taighe," ars esan.
"O cha téid," ars ... Alasdair.
Well, 's ann mar seoach a bha. Dh'fhalbh am
fuamhaire. 'S ged a bha e 'na fhuamhaire fhéin
bha Alasdair 'ga mhiosadh air falbh fad an
latha. Cha robh aige ach e fhéin, 's chan
fhaigheadh e an taigh a shiubhal 's chan
fhaigheadh e siod a dhèanamh 's chan
fhaigheadh e seo a dhèanamh. Ach
co-dhiubh bha ... rinn e biadh dha fhéin.
'S am beul na h-oidhcheadh thànaig esan.
"O seadh," ars esan. "Gum biodh a' bhuaidh
beireadh


agus a' bheannachd ort," ars esan. "Tha thu
romham a seo fhathast," ars esan, "agus 's
mi tha toilichte," ars esan. "Agus 's e Dia fhéin
a chuir 'nam rathad thu," ars esan. "Agus bha
gad de chailleachan marbha aige tighinn air
a mhuin, agus rinn e ... dh'iarr e nuair sin
an t-suipeir a dhèanamh. Agus rinn Alasdair
an t-suipeir dha mar a rinn e an raoir, na
cailleachan-marbha 's am bradan fìor-uisg.
Well, bha iad ag obair mar seoach, 's bha ...
Dh'fhalbhadh am fuamhaire, 's ma dh'fhaoidte gum
biodh e latha air falbh, 's bhiodh e dà
latha air falbh, 's ma dh'fhaoidte nach biodh
e ach treis de latha air falbh, a réir 's mar
a rachadh dhà.
Ach an triob a bha seoach co-dhiubh, thuirt e
ris a... ri Alasdair, "Nist," ars esan, "tha mi ..."
Sheall e an toiseach a's a' choire mhór,
agus sheall e a dh'ìochdar an taighe agus
sheall e a dh'uachdar an taighe.
"Nist," ors esan, "tha mise 'falbh an diugh,"
ars esan, "agus ma dh'fhaoidte," ars esan, "gun
toir ma seachduin air falbh," ars esan.
"Agus," ars esan, "ach," ars esan, "or a bheò


no or a mharbh," ars esan, "na seall 's a'
choire mhór," ars esan, "agus na seall a dh'
ìochdar an taighe agus na seall a dh'uachdar an
taighe, ach cum losg fo'n choire ˩˧ fo'n choire," ars
losgadh
ars esan,
esan.
"O glé cheart," ars Alasdair.
Well, 's ann mar seoach a bha. Dh'fhalbh am
fuamhaire. Agus bha Alasdair a nist ˩˧ fo uidheam fhéin.
a' dol
Saoil a nist ... Tha deagh sheans agam a nist air
teicheadh ma bhios e seachduin air falbh.
'S fheàrr dhomh an t-àite fhàgail buileach
agus teicheadh air falbh feuch am faigh mi
àite Crìosdail a thoirt a mach."
Ach studaig e aige fhéin co-dhiubh, mu
falbhadh e gu faiceadh e gu dé bha 's a' choire,
's ...
s gu faiceadh e dé bha ˩˧ a's gach ceann dhen
taigh. Agus 's e an rud a rinn e, dh'
fhalbh e agus dh'éirich e agus bha e air
e fhéin a sgioblachadh air son tarruing.
Agus sheall e a's a' choire. Agus nuair a thog
e an lut as a' choire 's a sheall e ann
a seoach dh'fhalbh a chuile greim feòil is
craicionn a bh' air an darna ceann dhe aodann
taobh
agus thuit e a's a' choire.


Agus dh'eubh guth a bha shuas ann an ceann
eile an taighe, "Thig a nuas a seo cho luath 's
a rinn thu riamh, agus greas ort. Tha am fear
ud air diochuimhne a dhèanamh agus tha e 'dol
a thilleadh."
Dh'fhalbh Alasdair agus chaidh e sìos agus bha
fàlairidh ann a shin.
"Fhalbh," ars ise, "cho luath 's a rinn thu riamh,"
ars ise,
ars ise, "agus siod currac agad," ˩˧ "agus bheir leat e,"
ars ise. "Agus," ars ise, "théid thu suas a cheann eile
an taighe," ars ise, "agus bheir thu nuas an cuman fiodh
a th' aig na mucan a sin," ars ise, "thugamsa," ars ise.
"Agus nuair bhios tu 'dol seachad air a' choire," ars ise,
"bi coimhead ann leis an taobh eile dhe d' aodann."
'S ann mar seoach a bha. Dh'fhalbh Alasdair,
agus nuair a bha e 'dol seachad air a' choire thog e
an lut 's sheall e leis an taobh eile ann, agus
thuit an taobh eile dhen choire còmhla. Dh'
fhalbh e 's chaidh e suas 's bha cuman a sineach,
fiodh, shuas aig mucan, a bh' ann an ceann eile
an taighe, agus thug e leis sìos e, ˩˧ sìos chon na
agus thug e
fàlairidh e.
"Siuthad," ars ise, "nist faigh deiseil," ars ise,
"agus beairtich mise," ars ise, "agus bidh sinn


a' falbh á seo," ars ise. "Tha am fear ud air
tighinn," ars ise, "agus ma gheibh e greim
ortsa seoach," ars ise, "tha sinn marbh le chéile," ars ise,
"Bidh thusa marbh," ˩˧ "agus bidh mise marbh cinnteach,"
ors ise,
ars ise, "a chionn," ars ise, "gun ˩˧ do rinn mi sìon
gun a
riut," ars ise. "Agus," ars ise, "cum an currac sin,"
ars ise, "mu d' cheann, agus cha deifir dhut," ars ise.
"Bidh thu ceart gu leòr fhathast."
Well, 's e seo an rud a rinn e co-dhiubh.
Tharruing e an currac uime 's fhuair e ...
bheairtich e ise 's tharruing e mach i 's
dh'fhalbh e. Leum e a's an diollaid 's dh'
fhalbh e fhéin 's an fhàlairidh. Agus bha iad a'
falbh.
"Fhalbh," ars ise, "tha am fear ud," ars ise, "air an
taigh a ruighinn, agus tha e air ar n-ionndrainn,"
ars ise, "agus tha e dìreach ˩˧ air 'aghaidh a chur as
air ...
ar deoghaidh."
"O well," ars Alasdair, "chan eil comas air."
"Ach," ars ise, "feuchaidh sinn ˩˧," ars ise, "cho math
ris
's a théid againn air," ars ise.
'S ann mar seo a bha. Lean iad rompa 's bha iad
a' falbh. Agus cha b' fhada seoach gus an cuala
iad an eubh aige-san as an deoghaidh.
"A ha," ars ise, "tha am fear seo a' teannadh


oirnn," ars ise. "Feuch thusa nist," ars ise, ailleagan
na cluaise deise agamsa," ars ise. "Cuir do làmh a
staigh an ailleagan na cluaise agam, agus
gheibh thu ubhal ann a shin, agus bheir as
i. Agus," ars ise, "dèan dà leth oirre, agus
cum agad an darna leth dhi," ars ise, "agus
nuair a bhios esan, nuair a dh'iarras mise
ort," ars ise, "a caitheamh," ars ise, "caithidh tu
bharr do ghualainn deis i," ars ise, "agus na
seall as do dheoghaidh air na chunna tu riamh."
'S ann mar seoach a bha. Agus thànaig iad
a nist ors gu robh an talamh a' dol air chrith
cho ... Agus thuirt ise ris, "Caith an ubhal,"
ars ise.
Well, thilg Alasdair an ubhal bharr na guailne
deise agus dh'fhàs a' choille bu dluithe agus
a b' àirde agus nach robh rathad aig creutair
air faighinn throimpe no air faighinn seachad ann
mur a tigeadh eun-adhair ann. Agus thànaig esan
chon na coilleadh.
"Fhalbh," ars esan, "tha cheud chuid," ars esan,
"a dh'innleachdan bradaig a seo," ars esan.
"Ach," ars esan, "'s math an airidh," ars esan,
"tha mo chuid innleachdan fhìn," ars esan,


'gan cur fo m' shròin an diugh," ars esan,
"nuair a dh'ionnsaich mi dhi e. Ach," ars esan,
"nam biodh mo thuagh bheag agus mo thuagh
mhór agamsa," ars esan, "cha bhithinn-sa
fada," ars esan, "a' dèanamh rathad throimh 'n
choillidh. Agus 's fheàrr dhomhsa tilleadh
dhachaidh. g' an iarraidh."
Dh'fhalbh e agus thill e dhachaidh. Agus
fhuair e an tuagh bheag agus an tuagh mhór
agus thug e leis iad, agus thill e ? an iar
as an deoghaidh-san. Rànaig e a' choille.
Agus thuirt ise ri Alasdair, nuair a thill esan,
thuirt e ri ... thuirt i ris, "Tha am fear ud,"
ars ise, "air tilleadh dhachaidh," ars ise, "agus gheibh
sinn pìos air aghaidh," ars ise, "mu ... mu faigh e," ars
ise, "rathad a dhèanamh dha fhéin throimhe siod."
Thànaig e chon na coilleadh co-dhiubh, agus
thòisich e air gearradh rathad. Agus gheàrr
e seo rathad throimh 'n choillidh, ors gu
faigheadh e throimpe. Agus dh'fhalbh e
'dol a chur am falach na tuagha bige agus na
thagha móire, agus thànaig feannag os a
chionn.
"Gràc, gràc," ars ise, "ma 's tu chuireas


ann iad cha tu bheir as iad."
"'N dà, chan eil fhios 'am fhìn," ars esan, "a rud
bhig, ghrànda, ghlais," ars esan, "ged nach
toireadh tusa as iad," ars esan, "nach fhaod
thu innseadh do dhuine eile," ars esan, "a
bheireadh as iad," ars esan. "Agus 's fheàrr
dhomhsa tilleadh dhachaidh," ars esan, "agus
gum bi iad agam," ˩˧ "nuair a chuireas mi feum
ars esan,
orra."
Dh'fhalbh e agus thill e dhachaidh. Agus
rànaig e an taigh 's dh'fhàg e an tuagh
bheag, agus an tuagh mhór a staigh, agus
dh'fhalbh e. Rànaig e 'choille 's chaidh e
throimh 'n choillidh, 's thòisich e air ... Tha mi
cinnteach g' ann a ruith a bha e, no gu dé
bith
bha e 'dèanamh gu robh e cho luath 's a bh' aige
air son gu faigheadh e breith orra. Agus
thànaig e seoach cho faisg orra rithist agus
gu robh e 'ga chluinntinn ag éigheach.
"Bheir mise ortsa, nuair a bheireas mise oirbhse
nach bi agadsa ach ag itheadh nidean ghoidein,
?
agus chan esan is fheàrr ... chan esan is
miosa ach tusa a dh'fhalbh còmhla ris."


Well, thuirt ise ris a nist, "Nist," ars ise, "faigh
deiseil," ars ise, agus nuair a dh'iarras mise ort,"
ars ise, "caithidh tu," ars ise, "an leth eile bharr
do ghualainn deise," ars ise, "agus," ars ise,
"na coimhead as do dheoghaidh air na chunna
tu riamh."
Agus nuair a thòisich a seo an talamh ri dol
thuirt ise ris,
air chrith ˩˧ "Caith an ubhal," ars ise.
Dh'fhalbh esan agus chaith e an ubhal. Agus
dh'fhàs an sgal an uair sin roimhe bu chaise
agus a b' àirde agus bu ruighne, agus nach
robh creutair mhàthar air t... air saoghal
rachad seachad oirre ach eun-adhair.
"Fhalbh," ars esan, nuair a rànaig e an
sgaladh, "tha an darna chuid," ars esan,
a dh'innleachdan bradaig a seo," ars esan.
"Ach," ars esan, "'s e mi-fhìn is coireach,"
ars esan, "nuair a dh'ionnsaich mi dhi e,"
ars esan. "Tha mo ghnothaichean fhìn," ars esan,
"gam chur fo m' shròin an diugh," ars esan.
"Ach," ars esan, "nam biodh mo gheimhleag bheag
agus mo gheimhleag mhór agamsa," ars esan,
"cha bhithinn-sa fada a' dèanamh rathad


throimh 'n s... throimh 'n sgaladh seo," ars esan,
"'dèanamh steapanan a's an sgaladh seo," ars esan,
"a gheibhinn dìreach seachad oirre. Agus 's fheàrr
dhomh," ars esan, "tilleadh dhachaidh g' an iarraidh."
Thill e. Rànaig e an taigh 's fhuair e 'gheimhleag
bheag 's a' gheimhleag mhór, agus tharruing e
air ais. Agus rànaig e seoach. Chaidh e throimh 'n
choillidh an rathad a gheàrr e innte. Rànaig e an
sgaladh, agus thòisich e air gearradh na sgaladh,
'dèanamh steapanan suas throimh 'n sgalaidh, gus
an tànaig e chon a' bhàrr, agus nuair a chaidh e
chon a' bhàrr aige, dh'fhalbh e 'dol a chur na geimhleige
bige agus na geimhleige móire am falach gus an
tilleadh e.
Agus thànaig an fheannag mu chuairt, agus
thuirt i ... thòisich i air 'gràc' os a chionn,
'Gràc, grac," ars ise, "ma's tu chuireas ann iad
cha tu bheir ás iad," ars ise.
"'N dà, 'rud bhig, ghrànda, ghlais," ars esan,
"chan eil fhios 'am," ars esan, "ged nach toireadh
tusa as i" ˩˧ "nach innis thu do dhuine eile," ars esan.
ars esan
"bheir as e. Agus," ars esan, "'s fheàrr dhomhsa,"
ars esan "tilleadh dhachaidh leotha," ˩˧ "agus
ars esan,
nuair a chuireas mi feum orra," ars esan,
"gum bi fhios 'am cà 'm faigh mi iad.


'S e seo an rud a rinn e. Thill e dhachaidh,
agus rànaig e an taigh, 's dh'fhàg e
'gheimhleag bheag 's a' gheimhleag mhór a
staigh, agus thill e ? an iar as a
dheoghaidh air ais. Agus rànaig e nist
a' choille. Chaidh e throimpe, 's rànaig
e an sgaladh 's dhìrich e i, 's chaidh
e seachad oirre.
"Well," ars ise, "tha am fear ud," ars ise, "air
a sgala ... air tighinn seachad air an sgalaidh,"
ars ise. "Ach tha aon innleachd eile againn,"
ars ise, "agus mur a dèan sinn an gnothach
air a's an innleachd sin," ars ise, "cha bhi
againn ach droch sheansa mu toir sinn a
mach àite," ˩˧ "mu beir e oirnn."
ars ise,
Well, dh'fhalbh e. Lean e iad, agus thuirt
ise ris-san an uair sin, "Feuch a nist," ars ise,
an t-iorball agamsa," ars ise, "agus," ars ise,
"snàithlean," ars ise, "dhen ghaoisid," ars ise,
"tha 'fàs ann an ligh an iorbaill," ars ise,
?
"am fear a tha 's an fhìor chridhe aice," ars ise.
"Rib as e, agus cum agad e gus an iarr
mise ˩˧ a leigeil as."
ort
Well, 's ann mar seoach a bha. Rinn


Alasdair sin 's fhuair e ... Smeuraich e
an t-iorball aice gus an d'fhuair e dìreach
an snaithlean a bha 'tighinn a mach á cridhe
an iorbaill aice, agus thug e as e, agus
bha e aige 'na làimh.
Well, nuair a thànaig esan an àit-éigheach dhaibh
agus a thòisich an talamh a seoach air dol
ri
air chrith fo casan-se - 'S ann gann
gu robh i 'ga seasamh fhéin - thuirt i
ri Alasdair
B1
Thuirt ise ris, "Nist," ars ise, "leig air falbh," ars ise,
bharr na glùine ceàrr e."
Agus dh'fhalbh esan agus leig e air falbh bharr
na glùine ceàrr e. Agus dh'fhàs an locha bu
hotha agus bu doimhne agus a b' fhaide 's
bu leatha nach fhaic duine riamh a leithid,
gu robh e gu bhith 's a bhith 'na chuan.
?
Agus thànaig esan chon an loch.
"Fhalbh," ars ise, "tha am fear ud air tighinn
chon an locha," "agus mur a dèan sinn an
ars ise
gnothach air a's an triob seo," ars ise, "cha
bhi againn ach droch sheansa."
"O ha-a," ars esan. "Seo," ars esan, "a' chuid


mu dheireadh," ars esan, "a dh'innleachdan bradaige
air a chur fo... fo m' shròin," ars esan, "agus
mi-fhìn bu choireach," ars esan, "a dh'ionnsaich mi
dhi e," ars esan. "Ach," ars esan, "nam biodh
mi shluasaid bheag agus mi shluasaid mhór
agamsa," ars esan, "cha bhithinn-sa fada 'taomadh
an locha ˩˧ nach gu toirinn gu àite-grunnachaidh e.
's
Ach," ars esan, "bha mi latha dhe m' lathaichean,"
ars esan, "a thaomainn an locha 's a bheirinn
gu àite-grunnachaidh e le trì strùpagan. Agus
chan eil fhios 'am," ars esan, "'s a latha a bheil
e ann an diugh," ars esan. "Tha an t-astar glé
fhada," ars esan, "a dhol a thilleadh dhachaidh,"
ars esan, "ach chan eil fhios 'am," ars esan, "a's
an latha a th' ann an diugh," ars esan, "cha rachainn
an ìre mhath dha," ars esan.
Chaidh e co-dhiubh, chuir e e fhéin ann a
figeir air son ... Sheas e aig bruaich an locha
agus chuir e a dhà ordaig an ceannaibh a shlios
agus thòisich e ri goradaich os cionn an locha,
agus thug e seoach an strùpag a bha seoach as
an locha, agus spùt e mach air an taobh eile i,


agus bha garbh loch a sin e fhéin. Agus bha
e 'coimhead air an locha.
"Well," ars esan, "nan dèanainn cho math
air na dhà eile," ars esan, "tha mi smaointinn
gun toirinn gu àite-grunnachaidh e."
Agus dh'fheuch e seoach an darna te, agus thug
e mach an strùpag a bha sineach agus chuir
còmh mach còmhla ris an té eile air a chùlaibh
i. Bha seo e fhéin 'na chuan a nist. Agus
thug e treis a' coimhead air an locha. "Well," ars esan,
"ma nì mi cho math e leatha seo," ars esan,
no ... no an dèanainn beagan na b' fheàrr,"
ars esan,
ars esan, "bheireadh" ˩˧ ... "gheibhinn throimh 'n
locha," ars esan, "le grunnachadh."
Well, chaidh e ris gu math agus chaidh e ris
cho math agus gun tug e tuilleadh 's a' chòir
as, agus spreadh e.
"Fhalbh," ars ise, "tha am fear ud air spreadhadh,"
ars ise. "Faodaidh sinn gabhail air ar socair
a nist," ars ise.
"O glé mhath," ars Alasdair.
Agus thànaig Alasdair nuas an uair sin agus


thòisich e ri coiseachd 'na ceann-se. Agus
lean iad rompa. Agus bha iad a' falbh. Bhitheadh e
's bhitheadh iad
'raoideadh treis agus a' coiseachd treis. Agus
rànaig iad seoach ... Nochd iad a seoach
ri baile.
"Well," ars ise, "tha sinn ... tha baile a seo,
romhainn," ars ise. Agus ...
"Tha," ars Alasdair.
Agus rànaig iad iomall a' bhaile.
"Nist," ars ise ...
Bha ... Thànaig iad gu p... seòrsa de phàirc
a bh' ann.
"Nist," ars ise, "fàg thusa mise a's a' phàirc
tha seo," ars ise. "Agus théid suas," ars ise,
"agus gheibh thu," ars ise ... "feuch a faigh thu àite...
àite a's a fuirich thu," ars ise, "rathad a' bhaile."
Well, 's ann mar seoach a bha. Rànaig iad
a' phàirc agus dh'fhan Alasdair 's thug e staigh
ise dhan phàirc. Agus ...
"Thig thu nist," ars ise, "a chuile feasgar," ars ise.
"Thig thu mu chuairt a seo," ars ise, "agus a
... an toireadh tu ... an gabhadh tu raoid


dhiomsa," ars ise, "timchioll an àite."
"Thig," ars Alasdair.
Well, chaidh e suas. Fhuair e àite-fuirich
shuas an àit-eigin àite a sineach 's ... air son
chaidh e 'na sheirbhiseach ann. Agus bhiodh
a chuile feasgar ? tighinn ... thànaig e nuas an
ath fheasgar a choimhead oirrese, agus thug ise
deise dha nach ... cho àluinn 's a chuireadh
duine riamh air fhéin, agus dhreasaig e
e fhéin suas, agus dh'fhalbh e leatha-se.
Thug e dhi botul fìon is builionn cruithneachd
is chìr e le calg an aghaidh a cuilg i, 's
dh'fhalbh e leis an fhàlairidh.
Agus ... "Tha nist," ars ise, "pailios rìgh ann
a sheo. Tha rìgh a' fuireach a seo," ars ise.
"Bheil," ars Alasdair.
"Tha," ars ise. "Agus gabhaidh sinn," ars ise,
"'s cuiridh sinn cuairt air ... air," ars ise,
"mar ... mar a chuir sinn air gach àit."
Co-dhiubh, dh'fhalbh iad 's chaidh iad suas.
Chaidh iad
˩˧ mu chuairt pailios an rìgh. 'S bha nighean
òg aig an rìgh a sin, agus chunnaic i
am marcaiche a bha seo. O chan fhaca i


duine riamh cho àluinn 's cho cumhachdach ris.
8
Agus dh'fhalbh iad 's chaidh iad air ais, agus
chunnaic i phàirc. Agus thuirt ise ris, "Nist,"
ars ise, "chunnaic nighean ag an rìgh ˩˧ thu," ars ise,
an diugh
"agus tha i air tuiteam ann an trom-ghaol ort,"
ars ise, "agus cha stad cinn 's cha cho
gus am pòs i thu," ars ise.
"'N dà, tha mi cinnteach," ars Alasdair, "nach pòs
i mise."
"O pòsaidh," ars ise. "Ach," ars ise, "bidh thusa
a' tighinn a chuile feasgar a seo," ars ise, "agus
gu faigheadh tu ... gu toireadh tu raoid dhomhsa,"
ars ise, "timchioll an àite."
Well, bha Alastair a sineach a chuile feasgar
i 's dh'fhàs nighean an rìgh 's thòisich
i air a h-athair 's dh'fheumte ... dh'fheumadh
i an duine a bha seoach a phòsadh.
Agus 's e seo an rud a rinneadh co-dhiubh.
Leig a h-athair cead agus thug e ... Phòs
i co-dhiùbh a seoach Alasdair. Bhiodh e
'toirt dhi-se raoid a chuile h-oidhche timchioll
dhan fhàlairidh. Agus oidhche roimh 'n


bhanais aige seoach thuirt i ris,
"Nist," ars ise, "bidh thu 'pòsadh an ath-oidhch,"
ars ise, "ach air na chunna tu riamh," ars ise,
"na fàg mise an diochuimhn."
"O gu dearbh, chan fhàg," ars Alasdair, "'s cha ...
cha bu chòir dhomh," ars esan. "'S ann," ars
esan, "or a shàilleabh tha mi beo a seo
an diugh," ars esan.
Well, eadar a chuile b... earalaich a bh' ann,
?
chaidh latha na bainnse 's a thòisich cruinneach-
adh 's ... agus ... Fhuair ... fhuair ...
Thug a h-athair dhi an darna leth dhen rìoghachd
agus cha robh ann a nigheanan ach aig ... ach
fhéin gun phòsadh, agus an còrr dhi nuair
a bhiodh esan marbh, dhen t-àite a bh' aige.
dhen ...
Co-dhiubh seoach chaidh a' bhanais air aghaidh,
Agus cha tug Alasdair smaointinn riamh air
a dhol a (thoir) fiathachadh chon na fàlairidh,
's mar a bha chuile sìon, mar a chaidh e
'na bhoil a's a chuile sìon a bh' ann 's ...
Agus an làirne-mhàireach a seo an déidh na
bainnse 's ann a studaig e dé rinn e


Agus dh'fhalbh e. Ghabh e air falbh, 's chaidh
e sìos 's rànaig e 'phàirc. Cha robh sgeul air
an fhàlairidh. Agus bhuail e e-fhéin ri cnoc
ann a shin agus thòisich e ri lasganaich;
thòisich e ri caoineadh, mar a rinn e. Agus
bha e ann a shineach, a' caoineadh 's a'
lasganaich gus an robh e an impis tuiteam
'na chadal, agus chuala e sgal gàire air
a chùlaibh, agus thug e sùil agus bha
am boirionnach a bh' ann a shineach 'na
seasamh air a chùlaibh.
"Dé tha ceàrr ort a dhuine?" ars ise.
"O 's coma sin," ars esan, "cha dèan feum
dhomhsa bhith 'ga innseadh a dhuine sam
bith dé tha ceàrr orm. Tha gnothach mór
ceàrr orm, agus chan eil ann ach math an
airidh," ars esan, "ged a bhiodh e ceàrr orm."
"Dé," ars ise, "a dh'éirich dhut?"
Well, dh'innis e dhi mar a bha.
"O seadh," ars ise. "Eirich thusa air a mhath," ars ise,
agus
"suas," ars ise. "Agus rinn thusa feum dhomhsa,"
ars ise, "cheart cho math 's a rinn mise feum
dhut sa," ars ise. "Fhuair mise bho na geasaibh," ars ise,


a chuireadh orm," ars ise, "agus tha mi clìor an
diugh," ars ise. "Agus mur a biodh tusa air
siod a dhèanamh," ars ise, "chan fhaighinn idir
asda. Agus thugainn thusa," ars ise, "agus
till," ars ise, "gu d' bhean fhéin," ars ise.
Well, dh'fhalbh an dithis aca air achlais air
achlais suas an rathad. Agus lùb iad a null
gu pàileis an Rìgh. Agus chunnaic an Rìgh a
seoach esan a' tighinn agus chunnaic muinntir
na pàileis uileag e tighinn agus am boirionnach
a bha seo aige.
"O nach eil thu Dhia mhóir," ars an Rìgh, "'gam
ors esan
fhaicinn," ars esan. "Tha e 'tighinn" ˩˧ "agus bean
dhomh
eile aige," ars esan, "an déidh ˩˧," ars esan "an rìoghachd"
ars esan, "a sgrìobhadh," ars esan, "air an
nighinn a seo," ars esan.
Agus bha e 'na sheasamh a's ... Bha e 'na
sheasamh a's an dorus. Agus bha e 'sìor
choimhead oirre, an Rìgh. Agus dh'fhalbh
e seoach, nuair a bha iad a nall pìos thuige,
dh'fhalbh e ann an deannaibh nan cas 'nan
coinneamh. Agus nuair a rànaig e, chàirich e


a dhà làimh mu amhaich a' bhoirionnaich.
Agus cha robh fhios aig muinntir na pàileis
o Dhia gu dé bha ceàrr.
Well, thànaig iad dhan phàileis 's dh'
fhoighneachdadh an uair sin. Nighean bràthar
dha a chaidh a ghoid aig an fhuamhaire
o chionn a leithid seoach a dh'ùine, agus
i bha seo. Agus ma rinneadh banais an
raoir 's ann a rinneadh a bhanais an nochd.
Agus bha ise còmhla riutha agus còmhla ri
bràthair a h-athar, leis an Rìgh. Agus
bha Alasdair agus a bhean agus a chuile
duine a bh' ann, agus bha mise mi fhìn
còmhla riutha agus ... ach fhuair mi
dhachaidh.
Fhalbh nist.
DAM Agus seo té de sgeulachdan ur n-athar
cuideachd.
DAJ 'S e. O 's e.
DAM O well, tha i math.
DAM 'S ann aige bha 'chuimhne.


