AT510
Informant : D.A. Johnson, Aird Mhór, South Uist.
Collector : A.J. MacDonald.
SA 1971/9 A6
Na Triùir Pheathraichean
bha ...
Well, mar a chuala mise bh' ann ˩˧ 's e ... bha
triùir nighean a's an teaghlach a bh' ann. Agus
bha an té og dhiubh, cha robh sìon a mheas
aig na peathraichean eile oirre idir. Bha iad
daonnan 'ga ... Cha robh innte ach rud gun
fheum a chor-eigin, agus cha bhiodh i
'falbh còmh riutha an àite sam bith. Agus
bhiodh iadsan 'dol gu dannsaichean 's gu
bàltaichean 's gu cruinneachaidhean dhen t-seòrsa
sin, agus cha robh ise ri faighinn ann idir.
Ach bha iad air cruinneachadh an oidhche
bh' ann a sheoach, agus bha ise staigh.
Agus an déidh dhaibh-san falbh thànaig
boirionnach chon an doruis, agus 's ise
chaidh chon an doruis. Agus dh'fhoighneachd i
dhith," Bheil thusa," ars ise, "air an danns'
idir?"
"Chan eil," ars an nighean, ars ise. "Chan fhaigh
idir
mise ˩˧ ann," ars ise.
"Carson," ars ise, "nach fhaigh thu idir?"


"O," ars ise, "chan eil mise," ars ise, "mór gu leòr
air son mo pheathraichean eile idir," ars ise,
"mo leigeil air falbh còmh riutha."
"Faigh thusa deiseil," ars ise, "agus bidh mise
ann a sheoach an ceartair," ars ise, "agus
théid thu chon an dannsadh."
Well, 's ann mar seoach a bha. Gh... nigh
i i fhéin 's chuir i air dòigh i fhéin, 's
thànaig ise agus bha dreas aice thuice
agus brògan agus a chuile sìon a dh'fheumadh i.
Agus rig i 's ... a mach i, agus dh'fhalbh i còmh
rithe chon an dannsadh a bh' ann. Agus
nuair a rànaig iad faisg air taigh an
dannsadh cha deach am boirionnach na b'
fhaide. Dhealaich i rithe.
"Nist," ars ise, "air na chunnaic thu riamh,"
ars ise, "na b' fhaid ... na bi na's fhaide na
leithid seo a dh'uair," ars ise.
Agus "Cha bhi," ars an nighean.
Well, chaidh ... chaidh am boirionnach a bha
seo a staigh, 's cha do dh'aithnich duine i
Cha do chuir duine beò... 'S bha i


'dannsadh còmh ri càch 's a chuile sìon.
Agus aig an àm, dìreach, an uair a thuirt am
boirionnach rithe dh'fhalbh i, agus dh'fhalbh
i gun fhiosda dhan chuile duine riamh.
Thànaig i dhachaidh co-dhiubh 's chuir i
dhith a chuile sìon a bh' oirre, 's cha robh
i ach a's na ragaichean nuair a thànaig
càch dhachaidh. Agus thòisich iad ri innseadh
mu dhéidhinn a' bhoirionnach a chaidh dhan
dannsadh 's cho snog 's a bha i 's cho
brèagha 's a bha i, 's cho m... chuile
seòrsa 's 'ga bosdadh suas agus ... seach ...
seach mar a bha ise staigh ann a shiodach
Agus ... "O," ars ise, "dé an t-ioghnadh ged a
bhithinn-sa mar seoach. Chan fhaigh mise," ars
ise, "a dh'fhalbh a dh'àite sam bith."
Agus ... "O chan fhaigh," arsa càch. "Cha ...
cha dèan thu feum ann."
Ach co-dhiubh seoach an ath dannsadh
bha ri bhith ann, no cruinneachadh,
ach co-dhiubh thànaig am boirionnach far


a robh ise, agus rig i mach i agus
dh'fhalbh i. Agus chaidh iad dhan dannsadh
agus rà... dh'fhàg ... dhealaich am
boirionnach rithe ann a shineach, agus thuirt
i rithe i bhith staigh aig ... bhith fàgail
an àite aig a leithid seoach a dh'uair, gun
i fuireach na's fhaide ann.
Agus 's ann mar seoach a bha co-dhiubh. Bha
i ann a shin 's bha i 'dannsadh còmh ri
càch 's a chuile sìon, 's cha robh for
có 'n té bh' ann.
Ach bha car de nòisein aig an duine bha
seoach dhith co-dhiubh, dhith, 's bha e
'cumail sùil oirre. Agus nuair a thug ise seo
sùil air an uair, an uair a bha ... bha e
dìreach gos an uair a bha am boirionnach
ag iarraidh oirre 's dh'fhalbh i ann an cabhaig
's cha do rinn i ach tarruing. 'S dé rinn
i ach té dhe na brògan a chall a mach an
dorus, 's cha do stad i ri 'togail.
Agus bha esan a' tighinn as a deaghaidh,
agus rug e ... fhuair e 'bhròg, agus
chum e 'bhròg aige. Agus dh'fhalbh ise
's chaidh i dhachaidh, 's chuir i dhith,


's bha i ... cha robh i ach ragach a staigh
a siod nuair a thànaig na peathraichean
eile dhachaidh.
Agus chaidh an uair ... a seo am fuaim a
mach - 'S e duine mór a bh' anna-san
co-dhiubh. Chan eil fhios 'am an e mac
diùc no tighearna, no gu dé bh' ann, ach
's e duine mór a bh' ann co-dhiubh. _ Chaidh
a seo an report a mach mu dhéidhinn na
bròige, gu robh i ... gu robh e gos a
dhol ma chuairt an àite leatha, feuch có
dha a fhreagradh i, gu faigheadh e mach
có an té leis a bu leis a' bhròg, agus
gur h-e seo an aon té bha e 'dol a phòsadh
co-dhiubh, nam faigheadh e greim oirre.
chaidh ...
Well, bhathar a' siubhal na h-àiteachan air
fad feuch a .. Bha té dhe na h-igheanan
aca ... aice-se, a peathraichean-se, co-dhiubh,
thòisich i air criomadh a coise, a toirt ...
feuch a futadh a' bhròg dhi. Agus nuair
a thànaig e dhan taigh acasan a seo, dìreach,
rachadh a' bhròg oirre.
Agus well, seo am boirionnach. Agus bha


beathach eich aige, 's thug e ... chuir e air a
chùlaibh air a' bheathach eich i 's thug e leis i.
Ach air an rathad ; dol chon an taighe aige,
thòisich eun air fly-eadh os a chionn, 's
thòisich e air éigheach: "Cas a' chriomaidh,
cas a' bhìogaidh or a chùlaibh air an each,
an té dhan tig na brògan bòidheach tha i staigh
fo bheul an t-soithich-chugallaich."
Agus dé bha an rud sa 'ga leantail agus bha
e 'ga leantail fad an t-siubhail. Agus dé
bha ... bha ... studaig e air rud a chor-eigin
Feumaidh gu robh rud a chor-eigin ann. Agus
nuair a chaidh e dhachaidh, co-dhiùbh, 's a
dh'fheuch e na brògan oirre, 's thug e
na
'n aire dha ˩˧ casan aice, mar a bha i air ... air an
obrachadh, air a peuraigeadh 's air ...
feuch ... air son na bròige
Cha do rinn e ach tilleadh leatha ... tilleadh
leatha air ais. Agus thuirt e gu robh e 'dol
a shiubhal an taighe - Bha ise air a cur
am falach - agus gu robh e 'dol a
shiubhal an taighe. Agus shiubhail e
an taigh agus fhuair e ise fo bheul
an t-soithich chugallaich mar a bha


an t-eun ag ràdh. Agus thug e leis i.
Agus nuair a dh'fheuch e na brògan oirrese
- Dh'fheuch e 'bhròg oirre mun d'fhalbh e -
rachadh a' bhròg oirre. Well, bha i dìreach
fut dhi, 's cha robh ach an còrr.
Well, thug e leis i 's phòs e i. 'S
chan eil fhios 'am a nist ... Chan urrainn
dhomh sìon innseadh dhut gu dé mar a
dh'éirich dhan fhear as a dheaghaidh sin.
AJM Agus càit a nist a chuala sibh an stòiridh
seo?
DAJ O 's ann aig m' athair a chuala mi an
sgeulachd ud. 'S ann.
AJM Agus bha sibh a' ràdh gu faca sibh
sgrìobht ann am Beurla uair eigin i.
D.. Tha. Chunna mi ann an leabhar eile
ann am Beurla i
AJM Sheadh
DAJ Chunnaic. Ach chan eil cuimhn 'am gu dé
seòrsa leabhar a bh' ann, ach gu faic mi
ann am Beurla i; 'ga leughadh ann
am Beurla a rithist.
AJM Agus an dèan sibh-fhein ... An leugh sibh
a' Ghàidhlig?


DAJ Well, cha leugh. Glé bheag.
AJM Sheadh.
DAJ Glé bheag a leughas mi a's a' Ghàidhlig.
AJM Robh i idir agaibh a's an sgoil? Am biodh
sibh a' faighinn 'Gàidhlig 's an sgoil?
DAJ O cha robh Gàidhlig againn 'san sgoil idir.
Cha robh tidsear Gàidhlig againn 'san sgoil.
Cha robh. Sìon againn ach Beurla fad an t-
siubhail a's an sgoil. Feadhainn Ghallda bha ...
ban-Sasunnach bha 'g obair air mo thidseadh-sa
an uair sin fad an t-siubhail.
AJM Seadh.
DAJ Ach aon bhliadhna bha té eile. 'S e ban-Sasunnach
a bh' innte fhéin cuideachd, bana-bhuisreach!


