Informant : Mrs. Peggy MacDonald
Collector : Calum I. MacLean
SA 1959/58 B6

Fear a dhìochuimhnich an rann airson faighinn a-mach à uamha. Bha am fear seo ... Bha am fear seo. Bha mar gum biodh, fhios agad, fuamhaire no rudeigin Bha iad a-staigh ann a ... clach mhòr a bh' aca. Bha iad a' fuireach a-staigh an seo. Agus bha am fear seo a' fathann, ag èisteachd riutha. Agus co-dhiù dh'fhosgail a' chlach. Agus thàinig iad a-mach. Agus chaidh ... chuala e an rann a bha seo aca ga ghabhail, fhios agad. Dh'fhosgail a' chlach, agus chaidh am fear seo a-staigh uair a dh'fhalbh iad, agus co-dhiù fhuair e dòrlach de §dh'air§ de dh'òr 's de dh'airgead, agus ghabh e a' cheart rann a ghabh an fheadhainn eile 's dh'fhalbh e. Ach nuair a chaidh e dhachaigh tha teansa gun do dh'fhalbh a bhràthair e fhèin feuch am faigheadh e ... Fhuair e a-staigh ceart gu leòr, ach cha robh cuimhne aige air an rann nuair a thill e, nuair a bha e a' dol a dh'fhosgladh na cloiche. Agus thàinig iad siud a-staigh air agus mharbh iad e agus chroch iad na cheithir cheathramhnan e. Agus dh'fhalbh iad an sin agus chaidh iad chun an taighe aige, chun an taighe aig an fhear seo, agus bha ... chaidh an cur ann am pocanan iad seo, gus am faigheadh e ... gus am faigheadh iad fhèin tighinn a-mach às, fhios agad, 's murt a dhèanamh air an fheadhainn a bha a-staigh. Ach co-dhiù, an tè a bha a-staigh §chu§ ghabh i amharas orra, agus dh'fhalbh i agus rinn i %boiler% mòr teine, agus ghabh i dh'ionnsaigh nam pocanan


agus loisg i gu bàs a h-uile gin dhiubh. Agus dh'fhalbh i sin agus am fear seo agus fhuair e dall rachadh aige air rudan a chur ri chèile, agus chaidh iad chun na cloiche, agus bha a bhràthair na cheithir cheathrannan. Agus an dall a bha seo chuir e ri chèile, fhios agad, e mar a bha e mar gum biodh e beò. Agus thàinig iad an sin dhachaigh. Fhuair iad an leòr dhen òr 's dhen airgead a bh' aca, ach gun robh a bhràthair marbh.

$CLM$ Tha i siud math, math. Cha chuala mi a-riamh an tè seo aig duine sam bith.

