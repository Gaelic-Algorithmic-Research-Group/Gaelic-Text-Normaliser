Agus bha ... Co-dhiù thuirt mac an rìgh. Thàinig an gille Leabada Liath-ghlas dhachaigh 's dh'innis e gun robh naidheachd aca air feadh a' bhailte gun robh torc nimh air tighinn dhan ... dhan mhonadh agus gun robh e ... gun robh e a' cothachadh ri daoine 's gun robh i air feadhainn a mharbhadh mar-thà. Agus thuirt mac an rìgh, "Thèid mise," ors esan, "ga mharbhadh," ors esan, "ga shilence-achadh," ors esan. Uel, bha seo glè mhath. Agus 's e seo an rud a rinneadh co-dhiù. Chaidh ... dh'fhalbh iad an làirne-mhàireach 's dh'fhalbh mòran sluaigh còmhla riutha a dh'fhaicinn ...


Agus chaidh mac an rìgh a bha seothach na lùib 's am belt air. Cha robh an torc, cha robh e a' seasamh ribe ... Bha ... bha e ga chur ... ga shlaiseadh air a h-uile rathad gus ma dheireadh gun do mharbh e leis an sgithinn. Agus ge brith gu dè feum a rinn iad dheth neo na thìodhlaiceadh na gu dè rud ach co-dhiù thill iad. Agus chan eil fhios gu dè am meas a bh' air mac an rìgh an uair sin a's an àite a bha seo. A h-uile sìon bhiodh ceàrr bhathar a' dol a dh'iarraidh mhic an rìgh. Ach co-dhiù seothach bha iad ... bha iad a' dol bliadhnachan mar sin. Agus gu dè thàinig an seothach dhan mhonadh ach duine sgrathail de dhuine mòr agus e air a dhol bhuaithe le feusag 's le fhad 's gruaig 's gur is gann gun dèanadh-te sibh a-mach


gu dè seòrsa duine a bh' ann: An e duine a bh' ann na brùid. Agus dh'innis an gille Leabada Liath-ghlas seo. Agus ò cha robh. 'S ann a dh'fheumaiseadh mac an rìgh, dh'fheumadh e a dhol co-dhiù a chomhaiseadhadh an duine a bha seo. Agus rinn e sin. Rinneadh latha airson falbh. 'S dh'fhalbh mòran de dhaoine còmhla ris. Agus ràinig e 's bha an duine ... Fhuaradh an duine. Cha robh e air wander-adh 's cha robh sìon an t-saoghal ... agus thug e an aghaidh de mhac an rìgh sa mhionaid nuair a chaidh e faisg air. Agus chaidh mac an rìgh chaidh e na lùib agus chuir e foidhe e ris an talamh. Bha belt na tè eile air agus bha feum aige air an sin. Chuir e foidhe ris an talamh e agus bha e dìreach a' dol a thoirt ach ... a' dol a thoirt ... a chur crìoch air, ach thuirt guth às a chionn, "Nam biodh fhios agad cò tha thu a' dol a mharbhadh, do


leth-bhràthair, cha dèanadh tu idir e." Agus bhac mac an rìgh air ais agus leig e air a chois e. Agus thug e an uair sin thug e treis a' coimhead air agus dh'aithnich e e, a bhràthair, am fear a dh'fhàg e ann an taigh ... taigh na ceiste, a phòs nighean rìgh na ceiste. Uel, dh'fhalbh e 's thug e leis e. Cha robh tùr 's cha robh tuigse aige 's cha robh ... Bha e air a mhothachadh a chall a's a h-uile dòigh. Cha robh e ach mar gum biodh brùid eile. Uel, chuir e a-staigh an uair sin gu ruige àite an sineach e bhathar ga obrachadh an sin gus an lùbadh gu a dhòigh fhèin air ais e, agus gun d' fhuair iad a-mach gu ... gun deach e fhèin agus a bhràthair a bhruidhinn ri chèile ma dheidhinn. An ... An dèidh dhàsan falbh, dhan fhear òg falbh cha robh an gnothach a' còrdadh ris-san a's an àite a bh' ann agus an seòrsa obair a bh' ann.


Agus dh'fhalbh e agus chaidh e ... Cha robh e ach air feadh na beinne an sin a's a h-uile h-àite, an siud 's a seo agus e gun fhios aige cà an deach a bhràthair, a leth-bhràthair eile. Agus nuair a fhuair a-nist am fear seo, am fear òg, nuair a fhuair e a chur air dòigh 's a thug e gu thuigse 's gu thùr fhèin air ais e 's a thug e a chuimhne 's a h-uile sìon thuige, dh'fhalbh iad an uair sin. Agus thill iad air ais gu taigh nan ceist. Uel, bha an rìgh air bàsachadh an uair sin, rìgh nan ceist. Cha robh ann ach a' bhean aigesan. Uel, dh'fhan an uair sin ... Phòs an uair sin am fear òg tè ... Bha tè bha dha na mnathan-cràbhaidh aicese i fhèin air bàsachadh. 'S phòs an uair sin am fear òg an tè eile dhiubh. Agus bha e fhèin agus a bhràthair 's iad a bha a' riaghladh air àite seo. Ach chan eil mi a' smaointinn ... Chan eil fhios a'm an robh iad


a' cur nan ceann air an stob. Ach co-dhiù fhuair mise air falbh às le m' cheann agus dh'fhàg mise ana shineach iad ge brith gu dè dh'èirich dhaibh às a dheòidh sin

