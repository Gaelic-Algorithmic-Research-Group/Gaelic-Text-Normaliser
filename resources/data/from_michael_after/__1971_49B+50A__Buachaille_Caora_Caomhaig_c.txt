Informant : D.A. Johnson, Aird Mhór, South Uist
SA 1971/49 B
Collector : D.A. MacDonald
+ 50A

Buachaille Caora Comhaig.

Well, ma-thà, chuala mi ma ... mar siodach a bh' ann rìgh. Agus bha an rìgh bha e pòsta agus bha aon ghille aige. Agus bha an gille na chnapach suas a seothach nuair a bhàsaich a' bhanrighinn. Well, thòisich feadhainn air an rìgh gum bu chòir dha pòsadh. Cha robh ann ach duine òg fhathast agus gum bu chòir dha pòsadh agus a thaobh a' ghille co-dhiù. Chuir an rìgh chuir e an gille gu ruige grianan àlainn aona chraoibh far am faiceadh e a h-uile duine agus far nach fhaiceadh duine e agus banaltram leis agus gun dèanadh i feum ban-sgoileir dha. Ach co-dhiù seothach bha iad ag obair air, an fheadhainn a bha faisg air an rìgh 's a bha ann am %business% aige, bhiodh iad daonnan ag iarraidh agus phòs e seo.


Agus ò bha iad toilichte gu leòr, e fhèin 's a' bhanrighinn, ach cha robh fhios aice, cha robh fhios aice gun robh e pòsta reimhid. Ach bha iad, bha iad mar seo pòsta treis agus cò thàinig an rathad ach na pàileas latha ... Bhiodh an rìgh, bhiodh e air falbh daonnan sa bheinn-sheilg agus bhiodh e a' tadhal a-nist aigesan, aig a' bhoireannach a bha a' coimhead às a dheòidh 's bhiodh e a' fàgail pàirt de §sh§ shealg aige aice 's de rud a bhiodh e a' faighinn. Agus cò thàinig rathad na pàileas an latha a bha seothach ach an Eachlair Amhlair. Agus "Seadh," ors ise ris a' bhanrighinn, "gu dè mar a tha thu fhèin 's an rìgh a' faighinn air aghaidh?" "Ò tha," ors a' bhanrighinn, "mise 's an rìgh " ors ise, "a' faighinn air aghaidh glè mhath," ors ise. "Dè bha a' dol gar bacadh?" "Tha mi cinnteach," ors ise, "nach robh fhios agad gun robh e pòsta reimhe."


"Cha robh e pòsta ann," ors a' bhanrighinn. "Ò bha," ors ise. "Bha e pòsta," ors ise, "agus tha gille aige ann an grianan àlainn an aona chraoibh," ors ise, "far am faic e a h-uile duine agus far nach fhaic duine e," ors ise, "agus tha banaltram leis," ors ise, "a' dèanamh feum ban-sgoileir dha. Agus," ors ise, "bidh e a' fàgail," ors ise, "pàirt," ors ise, "dhen t-sealg a tha e a' toirt dhachaigh," ors ise "bidh e a' fàgail pàirt dhen t-sealg aice," ors ise. "Agus," ors ise, "ged a bhiodh an rìgh marbh a-màireach," ors ise, "cha bhi sìon agadsa seo," ors ise. "Ach," ors ise, "bheir thusa air," ors ise, "an gille a thoirt dhachaigh." "Agus ò chan eil ... "Dè mar", ors a' bhanrighinn ors ise, "a bheir ... a nì mise an gnothach?" "Innsidh mise dè rud a nì thu," ors ise "Nuair a chì thu an rìgh a' tighinn a-nochd," ors ise, "theirig dhan leabaidh," ors ise, "agus faigh balgam de dh'fhìon dearg 's cuir nad


bheil e," ors ise. "Agus nuair a dh'ionndrainneas an rìgh," ors ise, "cinnteach," ors ise "gun tig e #choimh# dh'fhaighneachd cà ... càit a bheil thu," ors ise, "na gu dè th' ort. Agus nuair a thig e a-staigh," ors ise, "cuiridh tu a-mach e," ors ise. "Agus nì e," ors ise, "'S bidh e airson tilleadh," ors ise, "a dh'iarraidh dotair dhut. Agus canaidh tu nach ruig e a leas falbh a dh'iarraidh dotair dhutsa, g' eil de dhotair ... de dhotairean aige fhèin. Agus innsidh tu dha," ors ise, "ma dheidhinn a' ghille," ors ise, "agus nach do dh'innis e a-riamh dhut e," ors ise. "Agus bheir thu air an gille a thoirt dhachaigh." "Well, 's ann mar seothach a bha. Bha an rìgh ... chunnacas a' tighinn e, feasgar, a' tighinn às a' bheinn-sheilg. Agus dh'fhalbh ise agus thug i an leaba oirre. Agus chuir i balgam ... lìon i a beul le fìon dearg. Agus bha i san leabaidh an sin. Agus nuair a thàinig


an rìgh dhachaigh dh'fhaighneachd e cà robh a' bhanrighinn 's dh'innseadh gun robh... gun robh i san leabaidh, nach robh i gu math. Agus dh'fhalbh e agus chaidh e suas. Agus nuair a chaidh e suas dhan rùm-chadail aicese dh'fhosgail e an doras chuir i, chuir i a-mach am fìon dearg air an ùrlar. "Och! och! mo chreach!" ors esan. "Dh'fheuch sin riumsa reimhid," ors esan. Agus chuir e reimhe airson cur ma chuairt. "Cà 'il sibh a' dol?" ors ise. "Tha mi," ors esan, "a' dol a dh'iarraidh fear-sgil dhut," ors esan. "Ò cha ruig sibh a leas," ors ise, "a dhol a dh'iarraidh fear-sgil dhòmhsa," ors ise. "Tha mo sgil ... sgil-se," ors ise, "agaibh pèin," ors ise. "Dè seo?" ors esan. "Nach eil §cri§ gille agaibhse," ors ise, "ann an grianan àlainn aona chraoibh," ors ise, "far am faic e a h-uile duine," ors ise, "'s far nach


fhaic duine e agus boireannach," ors ise, "a' toirt an aire dha 's i a' dèanamh feum ban-sgoileir dha. Agus cha do dh'innis thu a-riamh e," ors ise, "agus bheir sibh dhachaigh," ors ise "an gille," ors ise. Agus bidh mise," ors ise "cho math dha," ors ise, "agus ged a bhithinn ... ged a bhiodh e leam fhèin," ors ise. "An-dà beannachd dhutsa," ors esan, "agus mollachd do bheul d' ionnsaich," ors esan. "Nì mise sin," ors esan, "a-màireach," ors esan. 'S ann mar seothach a bha. §Dh'èi§ dh'èirich a' bhanrighinn co-dhiù. Lairne-mhàireach co-dhiù dh'fhalbh an rìgh dhan bheinn-sheilg agus chaidh e chun an grianan a bha seothach far an robh an gille. Agus ge brith gu dè bh' aig a' bhoireannach a bh' ann ri fhaighinn thug e ... phàigh e am boireannach suas. Agus nuair a bha e a' tighinn dhachaigh feasgar thug e dhachaigh an gille leis. Well, thàinig an gille dhachaigh. Agus lairne-mhàireach co-dhiù seothach dh'fhalbh an rìgh agus chuireadh an gille a bhuachailleachd


an stuic agus cha d' fhuair e dhan sgoil idir. Bha leabhraichean na sgoile aige agus cha d' fhuair e dhan sgoil idir. Ach bha e a-nist ... Seo an cosnadh a bh' aige a h-uile latha, a' falbh a bhuachailleachd, a' falbh leis na beothaichean dhan bheinn 's gan %watch%adh fad an latha gus an toireadh e dhachaigh feasgar iad. An latha a bha seothach chunnaic e an tarbh a bha seothach a' tighinn an lùib an stuic. Agus bha esan na shuidhe agus an cù aige ann. Agus chuir e ... chuir e an cù a's an tarbh agus thuirt an tarbh ris, "Siuthad," ors esan, "caisg an cù. Agus chaisg an gille an cù. Agus ghabh an tarbh a-nall far an robh e. "Tha thu," ors esan, "a' buachailleachd. "Tha," ors an gille. "Chan eil thu," ors esan, "toilichte nach eil thu a' faighinn dhan sgoil." "Ò chan eil," ors an gille. "Bha mi air chleachdadh,"


ors esan, "a bhith ag ionnsachadh," ors esan, "agus tha mi ga ionndrainn gu mòr," ors esan. "Well," ors esan, "'s e an rud a nì thu," ors esan "a-màireach," ors esan. "Tha na leabhraichean agad" ors esan. "Tha," ors an gille. "Bheir thusa leat do leabhraichean a-màireach," ors esan, "agus," ors esan, "seasaidh mise seo nad àite," ors esan, "agus thèid thu dhan sgoil." Well, 's e seo an rud a rinn an gille. Cha do leig e sìon air a-staigh ma dheidhinn sìon, ach thug e leis na leabhraichean 's ... lairne-mhàireach. Agus nuair a ràinig e leis an stoc thàinig an tarbh ma chuairt. "Thalla a-nist," ors esan, "bheir thusa an sgoil ort," ors esan, "agus gabhaidh tu seo," ors esan, "nuair a thig thu aiste," ors esan, "agus bheir thu leat an stoc dhachaigh." Well, bha e mar sineach a-nist o chionn ... airson treise. Ach thugadh ... fhuaras a-mach an seothach gun robh mac an rìgh a' dol dhan sgoil. Ach ... agus cha robh fhios gu dè mar ... bha ... bha


e a' faighinn innte. Agus 's ann a chuireadh an seothach ... tha ... duine air falbh air a ... às a dheòidh, feuch am faiceadh e gu dè ... cò bha a' coimhead às deòidh nam beothaichean fhad 's a bha e a's an sgoil. Well, thàinig am feasgar an sin, nuair a thàinig e às an sgoil, thuirt an tarbh ris, "Well," ors esan, "tha sinn air ar glacadh." "Bheil?" ors an gille. "Ò tha," ors esan. Agus thathar air do dhèanamh a-mach," ors esan, "g' eil thu a' faighinn dhan sgoil, ge brith cò tha gad leigeil ann," ors esan, "'s tha fhios aca a-nist," ors esan. Agus chunnacas ge brith cò chuir air falbh chunnaic e an tarbh a' tilleadh nam beothaichean an siud 's an seo mar gum biodh duine eile. Ach co-dhiù seothach dh'fhalbh e làirne-mhàireach, an gille, 's dh'fhalbh e leis na beothaichean. "Nist," ors an tarbh, ors esan, "tha iad a' dol


a dh'fheuchainn ri crìoch a chur ormsa," ors esan. "Agus bidh iad a-màireach," ors esan, "bithear às mo dheòidh," ors esan. "Ach," ors esan, "ach cha chuir iad crìoch idir orm," ors esan. "Agus," ors esan, "feuch thusa," ors esan, "am faigh ... am faigh thusa," ors esan, "grèim ... a dhol cho goirid dhòmhsa," ors esan, "as is urrainn dhut," ors esan. "Agus nam faigheadh tu grèim air adhairc ormsa," ors esan, "bhiomaid ceart gu leòr," ors esan. "Agus," ors esan, "thèid brath," ors esan, "a chur a-staigh go d' mhuime an gnìomh a tha thu air a dhèanamh," ors esan, "agus gum bu an call a bh' ann nach biodh iad gad chumail fo chìs mar a bhathar. Agus," ors esan, "ach ma thig i a-staigh," ors esan, "chan eil fhios nach rachadh i dhachaigh cho math." Well, 's ann mar seothach a bha. Làirne-mhàireach nuair a seothach, thòisich cròdhadh air an tarbh, coin is daoine 's bha iad air


an cruinnneachadh, a' feuchainn ri chur a-staigh dhan bhàthaich mhòir a bh' aca. Ach siud rud cha dèanadh iad. Bha e a' faileachdainn orra. Ach bha an gille uair §dh§ uair dhe na h-uaireannan 's e dìreach 's ... rinn an tarbh fhèin air a shon. Bha e dìreach a' dol seachad air sìos 's thug e cruinn-leum 's rug e air adhairc air an tarbh. Agus ò chaidh brath a-staigh an seo chun na banrighinn sa mhionaid 's i a thighinn a-mach gum faiceadh i an gnìomh a bha an gille air a dhèanamh, agus na bh' ann de dhaoine sgoinneil timcheall an tairbh 's nach do bheantraig duine a-riamh air a siud a dhèanamh ach e fhèin. Agus thàinig ise a-mach agus nuair a bha ise dìreach a' tighinn §ti§ a-mach, a' tighinn far oiseann an t-sabhail ... dhen taigh bha an tarbh a' tighinn ma chuairt an oiseann eile dìreach 's cha do rinn e ach adhairc dìreach a chàradh dìreach foidhpe dìreach 's chaith


e seachad air a chùlaibh i. Agus thug e fhèin 's an gille an aghaidh air a' mhonadh. 'S cha chuireadh cù na creutair eile maide nam pàirt. Agus bha iad a-nist a' falbh co-dhiù gu feasgar. Agus thuirt ... Nochd iad ri baile agus thuirt an tarbh ris a' ghille. "Siuthad a-nist," ors esan. Chaidh an gille, chaidh e air muin an tairbh nuair a fhuair e clìoras an t-àite. Chaidh e mar gum biodh beothach eich aige. Agus nuair a ... nuair a ràinig iad seo thuirt an tarbh ris, "Siuthad a-nist," ors esan, "thig thusa a-nuas ann a-nist, thig thusa a-nuas," ors esan. Agus thàinig an gille a-nuas dheth. "Siuthad a-nist," ors esan, "marbh thusa mise," ors esan. "Ò gu dearbh cha mharbh," ors an gille, ors esan "Agus cha bu chòir dhomh," ors esan. "Ò marbh thusa mise," ors an tarbh, ors esan. "Chan eil mise gu còrr feum dhut tuilleadh," ors esan. "Ge brith gu dè am feum a nì


mi dhut marbh," ors esan, "cha dèan mi sìon dhut beò tuilleadh." "Ò chan eil mi airson ur marbhadh idir," ors an gille. Agus "Ò marbh thusa mi," ors esan. "Agus tha mise ag iarraidh ort," ors esan, "mo mharbhadh," ors esan. "Agus," ors esan, "nì mi feum dhut fhathast," ors esan, "marbh," ors esan. "Ach cha dèan mi sìon beò dhut." Agus ors esan, "nuair a mharbhas tu mise," ors esan, "feuchaidh tu," ors esan, "am broillein agam," ors esan, "agus gheibh thu feadan beag," ors esan "a's a' bhroillein agam," ors esan, "agus bheir leat am feadan. "Bheir às am feadan," ors esan. "Agus," ors esan, "uair sam bith," ors esan, "a thig sìon sam bith nad choinneamh," ors esan, "nach tèid agad fhèin air a dhèanamh," ors esan, "caith am feadan," ors esan, "'s bidh mise ... bidh mise ann. Agus mura dèan thusa e nì mise e," ors esan. "Caith thusa am feadan. Agus


leis a sin," ors esan, "marbh thusa mise agus cha ruig thu a leas," ors esan, "ach dìreach ... bheir e ... marbh mi," ors esan, "gum faigh thu ... faigh thu chun a' bhroillein agam," ors esan, "'s gum faigh thu am feadan." Well, 's e seo a rinn an gille. Thòisich e co-dhiù 's bha e ag obair air caoineadh 's e ga ... e ga ghearradh. 'S fhuair e am feadan. Agus thuirt ... Sin rud thuirt an tarbh ris cuideachd: "Agus," ors esan, "bheir d' aghaidh," ors esan, "air a' bhaile a tha sineach," ors esan, "ma ... ma ... feuch am faigh thu ann," ors esan, "man tig an oidhcheadh." Dh'fhalbh an gille co-dhiù 's fhuair e am feadan a bha am broillein an tairbh. Agus ribig is ghlan e e 's chuir e na phòca e. Ghabh e air falbh. Bha e ag obair air caoineadh an tairbh. Agus ràinig e iomall a' bhaile sineach 's bha taigh beag an sineach ann an iomall a' bhaile


Agus thuirt e ris fhèin gun rachadh e ana sheo feuch am faigheadh e cuid na h-oidhcheadh ann co-dhiù. Chaidh e chun an taighe 's bhuail e an doras. Agus thàinig boireannach chun an dorais agus dh'fhaighneachd e dhi am faigheadh e cuid na h-oidhcheadh aice ana sheo. Agus thuirt i gum faigheadh, e a thighinn a-staigh. Cò às a bha e air tighinn? Ò dh'innis e gun robh ... t-àite on tàinig e gun robh e fad às agus gun robh e air falbh fad an latha. Agus thug i a-staigh e co-dhiù 's thugadh dha biadh. Agus fhuair e àite-cadail. Làirne-mhàireach an seothach nuair a dh'èirich e 's a fhuair e ... fhuair e a bhraiceis thuirt a' chailleach ris: "Cò ... càit," ors ise, "bheil dùil agad a dhol?" ors ise. "Ò chan eil sìon a dh'fhios a'm," ors esan, "cà 'il mi a' dol," ors esan." "Tha mi," ors esan, "a' feuchainn a' faighinn," ors esan "obair air choireigin,"


ors esan, "an àite ... an àite seo fhèin," ors esan. "Nam faigheadh," ors esan, "dh'fhanainn ann," ors esan, "a's a' bhaile seo fhèin." Agus "An-dà gu dearbh," ors ise, "dh'fhalbh an gille orm fhìn," ors ise, "am buachaille nan gobhar a bh' agam," ors ise. "Dh'fhalbh e," ors ise. Agus "Dh'fhalbh," ors ise, "am buachaille a bh' agam fhìn," ors ise, "o chionn ... o chionn seachdain ana sheothach," ors ise, "agus cha d' fhuair mi," ors ise, "duine na àite fhathast. Agus b' fheàrr leam," ors ise, "gum fanadh tu agam," ors ise. "Well," ors esan, "chan eil teagamh nach fhan mi agaibh treis gus am faic mi," ors esan, "gu dè, dèan mi mo ... a's a' bhaile," ors esan, "'s dè tha a' dol ann. Agus "Ò ma-thà," ors ise, bidh mi glè thoilichte," ors ise. Well, seo an rud a §rogh§ dh'aontaich e a dhèanamh, gum fanadh e aig a' chaillich airson


buachailleachd nan §go§ gobhar. "Bha," ors ise, "aon uair," ors ise, "ceithir na còig a dh'fhicheadan gobhar agam," ors ise, "agus chan eil agam an-diugh," ors ise, "far dà fhichead," ors ise. "Bha am buachaille mu dheireadh agam," ors ise, "chan eil fhios a'm o Dhia," ors ise, "cà robh ... dè bha e a' dèanamh riutha," ors ise, "na gu dè an rud a bh' ann," ors ise, "ach bha e gan call," ors ise. Agus "Ò well," ors an gille, ors esan "cha robh sin fuathasach math," ors esan. Ach ... "Fanaidh tu," ors ise, "an-diugh," ors ise, "agus falbhaidh tu ... thèid thu a-màireach ann" ors ise ... "'S bha a' chailleach ag innseadh dha a-nist na rathadain agus thuirt i làirne-mhàireach nuair a bha e a' falbh le na gobhair: "Nist, air na chunna tu a-riamh," ors ise, "tha trì thaighean fuamhaire," ors ise, "air an trac a tha sin a's a' bheinn," ors ise, "agus am màthair," ors ise. "Agus air na chunna tu


a-riamh air do dhaoine" ors ise, "na teirig am faisg idir iad," ors ise. "Gu dearbh ... gu dearbh cha tèid," ors an gille, "mise nam faisg," ors esan. "Tha iad teann gu leòr ormsa far a bheil iad. Agus dh'fhalbh e leis na gobhair. "Well, bha e a' faighneachd ... dh'fhaighneachd e dhan chaillich cò na tracaichean air an robh na fuamhairean. 'S dh'innis a' chailleach dha. 'S dh'fhalbh e 's leag e ... 's leag e dìreach air gu ... a-riamh gus an d' ràinig e a' chiad phàileas fuamhaire leis na gobair. Agus nuair a ràinig 
ghabh e gu ... gu gàrradh mòr a bha sineach agus craobh na theis-meadhain agus e làn an gàrradh làn dhe a h-uile seòrsa. Agus chuir e a dhruim leis a' ghàrradh agus leagadh beàrn ann agus chuireadh a-staigh na §go§ gobhair. Agus dh'fhalbh e fhèin agus dhìrich e mullach na craoibhe.


Cha robh e fada an sin nuair a chuala e Fith fath §f§ ## Agus thig a-nuas às a sin gu h-ealamh, neo bheir mise ort nach bi e nuair a ruigeas mise nach bi agadsa ach giogain air gach goigein dhìot." Agus ghabh am fuamhaire a-nuas co-dhiù, coltas gu math brothach air agus ghabh e a-nuas agus ràinig e a-nuas bonn na craoibhe. "Seo," ors esan, "a-nuas às a sin sa mhionaid thu," ors esan. "Seo," ors an gille, ors esan. "Beir air an fheadan agam an seothach," ors esan. Dh'fhalbh ... "Tilg orm e," ors esan. Dh'fhalbh an gille 's thilg e sìos am feadan. Bha an t-òganach a bha sin air a bheulaibh, de dhuine. Chaidh e ... am bad a chèile chaidh e fhèin 's am fuamhaire. Well, bha an duine cho sgairteil ris an fhuamhaire fhèin ach thug e seothach e fhèin as ... spìon e e fhèin à làmhan an fhuamhaire agus chaidh ... thionndaidh e na tharbh agus chuireadh adhairc ann an corp an


fhuamhaire agus bhualadh ris an talamh e. "Am bàs air do chionn a bhèist," ors esan. "Dè d' èirig," ors esan. "Ò 's iomadh rud ris," ors esan. "Tha" ors esan, "iomadach seòrsa - òr is airgiod gu leòr agam," ors esan. "Agus tha fàlaire agam," ors esan, "cho brèagha," ors esan, "'s a chaidh marcaich air a muin a-riamh," ors esan. "Agus tha ... tha sgàthan agam," ors esan "agus nuair a chì ... nuair a sheallas mi ann," ors esan, "an dèidh dhomh," ors esan, "m' aodann ... agus tha cìr agam. Nuair a chìreas mi mo cheann," ors esan, "agus a sheallas mi a's an dà ... sgàthan," ors esan, "bidh fiamh an òir farr an dàrna taobh dhe m' aodann agus fiamh an airgid far an taoibh eile dheth. Agus tha iomadach rud eile agam," ors esan, "de dh'aodach agus de ghnothaichean," ors esan, "agus", ors esan, "'s leatsa," ors esan "a h-uile sìon dheth ach leig leamsa mo bheatha." "À," ors an tarbh, ors esan, "bidh sin agam ...


bidh sin agam agus do bheatha còmh ris." Agus thugadh an ath-thulgadh dha agus chuireadh crìoch air an fhuamhaire. "Thig a-nist a-nuas," ors an tarbh, ors esan, "agus gabh cùram dhen a h-uile sìon a tha siud. Agus thalla sìos," ors esan, "agus glas suas am pàileas." Well, dh'fhalbh an tarbh. Bha am feadan air a' chnoc. Thàinig an gille a-nuas. Thogadh am feadan 's ribigeadh e 's ghabh e sìos agus ... chun na pàileas. 'S shealladh air a feadh 's ò bha sin ann pàileas. Dh'fhalbh e agus §thà§ thàirgneadh a-mach an fhàlaire. Agus fhuair e deise ana shin 's bha i oir 's gum faodadh i duine sam bith a dh'fheuchadh air i. Dh'fheuchadh air an deise 's chuir e ... dhreasaig e e fhèin suas. Ghlan e e fhèin 's sheall e a's an sgàthan a bha seo. 'S e bha riochdail! Agus thàirgneadh a-mach an an §fhàl§ fhàlaire 's thugadh botal fìon 's buileann cruithneachd dhi agus


chìreadh a calg 's an aghaidh a cuilg i agus leumadh san dìollaid aice. Dh'fhalbh e leatha agus mar gu ... mar a ... Thug e ... thug e aghaidh air a' bhaile às an tàinig e fhèin: Seadh, am baile às an robh na gobhair. Agus chaidh e timcheall an àite sin. 'S ò bha de dhaoine a' tighinn a-mach an sineach às a h-uile taigh a-riamh. Cha robh iad ach a' brùchdadh a-mach. Och! Cha robh daoine ach a' coimhead a' mharcaiche a bha seo, nach fhacas a leithid a-riamh. Agus cò thàinig a-mach ach nighean an rìgh a bh' ann? Agus chunnaic ise e. 'S och! Dhia! Seo an tè a bha ... bha truagh! Agus chuir esan co-dhiù chuir e cuairt air a' bhaile 's dh'fhalbh e 's thug e spor dhan fhàlaire 's tharraing e air an taobh às an tàinig e. 'S chuir e a-staigh an fhàlaire nuair a ràinig e am pàileas aig an fhuamhaire 's ghabhadh aice 's ghlasadh suas am pàileas. Agus ...


Thill e chun na caillich leis na gobhair agus nuair a ràinig e an oidhche sin bha fichead gobhair eile aige a bharrachd. Agus "Ò Dhia," ors a' chailleach, ors ise, "bha mi a' gabhail fadachd dhìot. Bha an t-eagal orm," ors ise, "gun robh ... gun deach thu rathad nam fuamhairean." "An-dà, gu dearbh," ors esan, "'s iadsan a bhiodh treis ann. Bha iad teann gu leòr ormsa far an robh mi," ors esan. "'S càit," ors ise, "an d' fhuair thu na gobhair?" ors ise. "Bha," ors esan, "air feadh chreagan is chlachan 's §s§ sgrìobachan o  mhocheirigh," ors esan, "far am faicinn gobhar an siud 's an seo," ors esan, "a' falbh," ors esan, "ga h-iarraidh 's gan cur às," ors esan. Agus "An-dà," ors ise, "tha cruinneachadh mòr gos 'ith an seo a-nochd," ors ise. "Dè an cruinneachadh a tha sin?" ors esan. "Cruinneachadh mòr aig nighean an rìgh," ors ise, ors ise "aig a h-uile duine a tha san sgìreachd seo,"


ors ise, "gus 'ith cruinn aice a-nochd," ors ise, "feuch am faic i," ors ise, "am marcaiche a chunnaic i an-diugh," ors ise, "nan lùib. Agus 's fheàrr dhut," ors ise, "thu fhèin a nigheadh 's a ghlanadh 's a dhol ann." "An-dà," ors ise ... ors esan, "'S esan ... 's ise a bhios treis mar sin. Tha mise seachd ochd sgìth," ors esan "mar a tha mi," ors esan, "o mhocheirigh air feadh chreagan is gharbhlaich," ors esan, "a' cruinneachadh nan gobhar agadsa." Seo an rud a rinn e co-dhiù. Nuair a fhuair e a shuipeir thug e an leaba air. Làirne-mhàireach nuair a dh'èirich e 's a fhuair e a bhraiceis dh'fhalbh e leis na gobhair. Ràinig e an diugh ... Ràinig e a-nist am fuamhaire aig an robh e an-dè agus dh'fhalbh e agus ghabh e seachad. Agus cha do stad ... 's cha do ... gus an d' ràinig e an darna phàileas. Agus nuair a ràinig, chuir


e a-staigh na gobhair ann. Agus bhrist e beàrn a's a' ghàrradh agus chuir e a-staigh na gobhair ann. Agus chaidh e fhèin gu ruige mullach craoibhe a bha sa ghàrradh. Ach cha robh e fada sin co-dhiù. Thòisich e ri seinn an fheadain agus cha robh e fada sin co-dhiù agus nuair a chualas "Fith fath ## Bheir mise ort nuair a ruigeas mise suas thu nach bidh agad ach giogain a's gach goigein nach bi a dhànadas agad a chuireas a-staigh do chuid gobhair gu ruige mo ghàrradh-sa. Ach cha chuir thu a-staigh a-rithist iad." Ghabh e suas co-dhiù agus e a' cur an talamh na chrith. Agus ràinig e suas bonn na craoibhe agus dh'èigh e, "Siuthad," ors esan, "a-nuas às a sin gu h-ealamh," ors esan. Agus "A-nuas às a sin gu h-ealamh," ors esan. Agus "Seo," ors a ... ors an gille, ors esan


"Thig a-nuas an seo gu h-ealamh," ors esan. "Seo," ors esan, "agus beir air an fheadan a tha seo." "Tilg orm e," ors am fuamhaire. Dh'fhalbh e agus thilg e sìos am feadan thuige. Agus bha an t-òganach a bha sineach air beulaibh an fhuamhaire agus am bad a chèile a ghabh iad. Agus thòisich iad air a chèile. Agus nuair a bha iad sgìth bha ... bha an t-òganach bha e a cheart cho math ris an fhuamhaire fhèin. Nuair a bha e sgìth co-dhiù leum e a-mach bho clìoras am fuamhaire 's thionndaidh e na tharbh agus chuireadh an adhairc ann an corp an fhuamhaire mhòir agus bhualadh ris an talamh e.


"Am bàs os do chionn, a bhèist," ors esan, "gu dè d' èirig?" "Ò," ors esan, "'s iomadh rud sin," ors esan "a th' agam air èirig," ors esan. "Chan eil sìon a th' agam," ors esan, "nach fhaigh thusa e," ors esan, "ach leig leamsa mo bheatha." "Ò air dad a th' agad," orsa, ors an tarbh, ors esan, "'s leamsa," ors esan. "Agus bidh do bheatha agam còmh ris." Agus chuireadh crìoch air an fhuamhaire. Well, nuair a chuireadh crìoch air an fhuamhaire thuirt e ris a' ghille, "Thig a-nist a-nuas," ors esan, "agus gabh cùram dhen phàileas a tha sin," ors esan. "Gabh cùram dhen a h-uile sìon a th' innte," ors esan. Agus thàinig an gille a-nuas, agus dh'fhàg e... Ghabh e sìos chun na pàileas agus thòisich a' siubhal an sineach. Agus ò bha a h-uile seòrsa sineach a bh' aig an fhear eile


co-dhiù. Agus fhuaireadh deise sin 's dhreasaig e e fhèin suas 's nigh is ghlan e e fhèin. Agus dh'fhalbh e leis an loth. Thugadh a-mach an fhàlaire 's thugadh botal fìon is buileann cruithneachd dhi agus chìreadh a calg 's an aghaidh a cuilg i. Agus tharraing e a-mach às. Tharraing e dhan dìollaid aice agus dh'fhalbh e leatha. Agus mar a rinn e an-dè rinn e an-diugh. Thàinig e timcheall a' bhaile. Agus ... Chunnaic nighean an rìgh e an-diugh a-rithist. Agus ò m' eudail Dia! Seo ... seo far an robh am marcaiche ceart agus dh'fheumadh i grèim fhaighinn air a dh'olc na a dh'èiginn co-dhiù. Ach nuair a bha esan sgìth a' %walk%adh timcheall a' bhaile co-dhiù, tharraing e air ais air taigh nam fuamhaire agus chuir e a-staigh an §fhà§ an fhàlaire


's chuir e air dòigh i 's ghabh e aice. Agus ghlas e suas a' phàileas agus ghabh e chun nan gobhair agus chuireadh a-mach às ... à gàrradh an fhuamhaire iad agus bha fichead eile aige an-diugh. Agus ràinig e seothach taigh na caillich am beul na h-oidhcheadh. "A dhuine, dhuine!" ors a' chailleach, ors ise, "Tha ... bha .. bha mi air mo chlisgeadh," ors ise, "gum feum, feumaidh" ors ise, "gun robh thu a' dol an rathad," ors ise, "gàrradh nam fuamhairean." "Cha robh," orsa mise ... esan. "Tha na fuamhairean glè fhaisg ormsa" ors esan, "far a bheil iad," ors esan, "gun a dhol nan lùib idir," ors esan. "Ach," ors esan ... "Tha," ors ise, "barrachd gobhair agad," ors ise. "Ò tha," ors esan. "Tha aon fhichead agam," ors esan, "a fhuair mi air feadh na beinneadh an-diugh a-rithist," ors esan. "Cha b' ann


às an àite a's an robh mi an-dè," ors esan, "a bha mi an-diugh a's a' bheinn idir," ors esan. "Ach thachair iad seo rium an-diugh," ors esan. Agus "Ò ma-thà," ors a' chailleach, ors ise, "feumaidh mise a dhol far eil an saor," ors ise, "feuch am faigh mi cumain eile airson a' bhainne aca," ors ise. "Tha de ... tha de bhainne aig na gobhair," ors ise, "o thàna tu," ors ise rud nach eil fhios agamsa," ors ise. "Ò chan eil fhios  agamsa," ors esan, "ach tha mise gam biadhadh cho math 's a thèid agam air," ors esan. Agus "An-dà," ors ise, "cha d' fhuair nighean an rìgh," ors ise, "cha d' fhuair i an duine a-raoir," ors ise. "Agus tha an ath-chruinneachadh," ors ise, "gus 'ith aice a-nochd," ors ise. "Bha e timcheall an-diugh an seo a-rithist," ors ise. "An robh?" ors esan. "Bha," ors ise. "Agus tha i an-diugh " ors ise " an


ath-chruinneachadh gus 'ith aice, feuch am faic ... faic ... far an faigh i grèim air, am bidh e a's a' chruinneachadh a bhios ann air na daoine a's an sgìreachd. Agus 's fheàrr dhut," ors ise, "a dhol an lùib càch," ors ise. "An-dà gu dearbh, cha tèid," ors esan, "mise ann," ors esan. "Tha ... tha mise seachd sgìth o mhocheirigh," ors esan, "ag obair air dìreadh chreagan 's a' dìreadh bheann," ors esan, "'s a' §co§ caibhleachadh ghobhar," ors esan, "'s gan cur còmh ri càch. Agus chan eil mi a' dol an sin," ors esan. Agus fhuair e an seo a shuipeir co-dhiù. 'S dh'fhalbh e 's thug e an leaba air. Well, an làirne-mhàireach dh'fhalbh e gu math tràth. Agus chaidh e seachad air an dà fhuamhaire a chuir e crìoch orra agus ràinig e an treas fear.


Agus cha robh roimhe a-nis ach a' chailleach, am màthair. Ghabh e a-null gu gàrradh an fhuamhaire an sineach agus chuir e a dhruim ris a' ghàrradh 's leagadh beàrn ana shin agus chuireadh a-staigh na gobhair. Ach cha robh e fad sam bith air ... Bha e dìreach air a dhol am mullach na craoibhe agus a' tòiseachadh air seinn an fheadain nuair a chualas "Fith fath fuagaich" agus esan a-nuas bhon taigh. Agus thig a-nuas an seo gu h-ealamh, neo cha bhi agad ach giogain air gach goigein," ors esan, "nuair a ruigeas mise thu." Ràinig e suas co-dhiù. "Siuthad," ors esan, "a-nuas às a sin gu h-ealamh," ors esan. "Agus bheir mise ort," ors esan, "nach cuir thu a-staigh gobhair," ors


esan, "gu ruige mo ghàrradh-sa," ors esan, "ach na chunna tu." "Seo ma-thà," ors a ... ors an gille, ors esan. "Beir air an fheadan a tha seo." Dh'fhalbh an gille 's chaith e sìos am feadan. Dh'iarr e ... "Tilg orm e," ors esan. Chaith an gille sìos e. Bha an tarbh a bha sin air a bheulaibh. Am bad a chèile a ghabh e fhèin 's an tarbh. Agus bha §sp§ ... #buige# a rachadh iad fodha rachadh iad fodha gu an glùin agus mar a b' fhaide a rachadh iad fodha rachadh iad fodha gu an sùilean ann. Agus bha e fhèin 's an tarbh ag obair air a chèile Agus bha am fear seo fada, fada na bu treise na gin a chàch, dhe na fuamhairean. Ach co-dhiù uair dhe na h-uaireannan an seothach fhuair dìreach an tarbh adhairc dìreach a's a' chorp aige agus bhualadh ris an talamh e. "Bàs os do chionn, a bhèist," ors esan. "Gu dè d' èirig?"


"Ò 's iomadh rud sin," ors ise. "Tha a h-uile seòrsa agam" ors esan, "a dh'iarras duine," ors esan, "dhe gach seòrsa. Tha fàlaire agam 's cha do ... cha do mharcaich duine a-riamh," ors esan, "beothach na b' àille na i. Agus tha deise agam," ors esan, "dhe gach seòrsa," ors esan, "'s tha deise agam," ors esan, "a §dh'fh§ nach ... duine sam bith a dh'fheuchas air i," ors esan "nach bi i fiot dha," ors esan. "Tha sgàthan agam" ors esan, "agus tha ... tha cìr agam. Agus," ors esan, "nuair a chìreas mi mo cheann," ors esan, "'s a sheallas mi orm fhìn a's an sgàthan," ors esan, "tha fiamh an òir far an darna taobh dhe m' cheann agus fiamh an airgid far an taoibh eile dheth. Agus gheibh thu," ors esan, "do #dhuais# ... a dh'òr ... de dh'òr 's de dh'airgead gu leòr agam," ors esan. "'S gheibh thu a h-uile sìon dhe sin ach," ors esan, "leig leam mo bheatha." "Thalla," ors am fuamh... ors an tarbh, ors esan,


"Bidh sin agam agus do bheatha còmh ris." Agus thugadh an ath-ut dhan fhuamhaire agus chuireadh crìoch air. "Siuthad a-nist," ors an tarbh ris ... ris "Thig a-nuas às a sin," ors esan "agus gabh cùram air a siud," ors esan. Thàinig an gille a-nuas agus co-dhiù seothach ... ghabh e sìos chun na pàileas 's shealladh air feadh na pàileas 's chunnacas ... B' e sin a' phàileas! Agus chuir e e fhèin ... Dhreasaig e e fhèin suas cho math 's a ghabhadh a dèanamh agus thug e a-mach an fhàlaire 's chìreadh le calg an aghaidh a cuilg i 's thugadh botal fìon is buileann cruithneachd dhi agus dh'fhalbh e leis an fhàlaire. Agus mar a bha na latha ... an dà latha reimhid chaidh e an-diugh ann a-rithist, rathad a' bhaile. Agus mar a chaidh e gach àite thug e cuairt timcheall pàileas an rìgh. Agus bha ise a-muigh an-diugh


air a ... Bha i air an uinneig a' gabhail ealamh ris agus chunnaic i e. Agus ò! Seo ... seo far an robh ... Dh'fheumadh i ...  Cha robh .., Dh'fheumadh i grèim fhaighinn air an duine seo a dh'olc no dh'èiginn. Ge brith gu dè rathad a's am faigheadh i grèim air bha i ... bha i %determined% gun dèanadh i grèim air, ge brith gu dè an duine a bh' ann. Agus chan e an aon fhàlaire a bh' aige latha sam bith agus feumaidh gur e duine mòr air choireigin a bh' ann. Ach co-dhiù seothach nuair a bha e seachd sgìth a' raighdearachd timcheall a' bhaile dh'fhalbh e 's tharraing e air a' mhonadh leis an fhàlaire gu taigh nam fuamhairean. Ràinig e seo taigh nam fuamhairean, taigh an fhuamhaire a mharbh e an-diugh. Agus chuireadh e a-staigh an fhàlaire agus ghabhadh aice ana shineach. Agus ghlasadh suas a' phàileas agus thàinig e an uair sin a-nuas agus bha ... Nuair a chuir


e a-mach na gobhair 's a chunntais e iad bha fichead eile aige a bharrachd. Agus ràinig e seo taigh na caillich. "O dhuine, dhuine!" ors a' chailleach, ors ise, "Chan eil fhios a'm o Dhia," ors ise, "ach gu bheil iad a' coiseachd idir," ors ise, "leis na gobhair," ors ise, "leis mar a tha iad. Chan eil sìon air na beothaichean seo", ors ise "ach gu bheil iad a' coiseachd dhachaigh leis cho buidheach 's a tha iad," ors ise. "Agus," ors ise, "am buachaille a bh' agamsa romhad," ors ise, "cha robh ... cha robh a choltas," ors ise "gun robh iad ag itheadh grèim." "Ò chan eil mise," ors esan "ach tha mi gan cur," ors esan, "a's a h-uile h-àite as fheàrr a chì mi na chèile," ors esan, "air feadh na beinneadh." Agus "Ò tha mi coma," ors ise, fhad 's a dh'fhanas tu clìor ... clìoras nam fuamhairean," ors ise, "gun thu a dhol nan rathad," ors ise. "Bidh thu fhèin 's na gobhair a dhìth," ors ise


Bidh mise gun ghobhair," ors ise, "'s bidh do bheatha-sa air a ... air dhìth," ors ise. "O cha tèid gu dearbh," ors esan, "Tha na fuamhairean teann gu leòr ormsa," ors esan, "far a bheil iad," ors esan. "Cha tèid mise ann." "An-dà," ors ise, "cha d' fhuair nighean an rìgh am fear a bha i às a dheòidh a-raoir," ors ise "Agus tha an ath-chruinneachadh gus 'ith aice a-nochd," ors ise. "Agus 's fheàrr dhut," ors ise, "a dhol ann." Agus ... "An-dà," ors esan. "'S ise a bhios treis," ors esan, "man tèid mise ann. "Carson a tha mise a' dol ann? Cha mhise bh' ann co-dhiù" ors esan. "'S chan robh reusan sam bith dhòmhsa a dhol ann." Agus "Ò, dearbh," ors a' chailleach, ors ise, "Nì thusa an rud a thogras tu. Mar a chì thu fhèin iomchaidh. Chan eil mise," ors ise, "ach


g' eil mi ag innseadh dhut gu bheil a §leith§ a leithid a chruinneachadh ann." "Cha tèid mi ann," ors esan. "Tha mi a' dol a thoirt na leapa orm," ors esan, "nuair a gheibh mi mo shuipeir. Tha mi seachd sgìth," ors esan, "o mhocheirigh." Well, 's ann mar seothach a bha. Làirne-mhàireach nuair a dh'èirich e 's a fhuair e air dòigh dh'fhalbh e leis na gobhair. Ràinig e a-nist ... na trì fuamhairean, fear a... a' chiad fhear agus an dàrna fear 's an treas fear a mharbh e an-dè, a mharbh an tarbh an-dè dha. Agus chaidh e seachad orra seo agus chunnaic e a' phàileas a bha seo. Agus bha gàrradh faisg air an taigh. Agus dh'fhalbh e agus ghabh e chun a' ghàrraidh agus bha craobh a's a' ghàrradh. Agus leag e beàrn a's a' ghàrradh agus chuireadh e a-staigh na gobhair. Agus chaidh e suas a mhullach na craoibhe agus


thòisich e air §sei§ air seinn an fheadain. Agus cha robh e fad sam bith a' seinn an fheadain ann nuair a nochd a' chailleach a bha seothach a-mach agus i ag èigheach dha. Agus bha trì fiaclan innte. Bha tè dhiubh a' dèanamh feum bata dhi 's bha tè eile a' dèanamh feum solas dhi agus bha an tè eile a' dèanamh an rothaid dhi. Agus ghabh i a-nuas. Agus dh'iarr i air nuair a ràinig is suas dh'iarr i air gu h-ealamh tighinn a-nuas às a siud agus gun leigeadh ise fhaicinn dha nach rachadh e suas innte a-rithist agus nach gabhadh a dhànadas oirre fhèin. Agus "'s fhurasta aithneachadh," ors ise, "g' ann," ors ise, "a' #sùitheadh# is a' seiceanach" ors ise, "a tha mo chuid mac-se," ors ise, "nuair a thàna sibh seachad orrasan," ors ise, "agus a ràna sibh mise. Ach thig thusa an uair an seo," ors ise, "gu h-ealamh," ors ise, "agus bheir mise ort," ors ise,


"nach tèid thu suas a-rithist ann." "Seo ma-thà," ors esan, "beir" ors esan, "air an fheadan a tha seo. "Tilg orm e," ors ise. Thilg e sìos am feadan 's bha an tarbh air a beulaibh. Am bad a chèile a ghabh e fhèin 's a' chailleach. Well, thòisich a' chleasachd aige fhèin 's a' chailleach 's cha b' e sin bha furasta. Bha  a' chailleach sgoinneil. Ach uair dhe na h-uaireannan bhrist e tè dhe na fiaclan aice. "Thalla," ors ise. "Tha a' chiad ghaiseadh an siud annamsa," ors ise. Agus ma... ma dheireadh bho thè gu tè gus na chuir e a' chailleach ris an talamh. "Bàs os do chionn, a bhèist," ors ise, "gu dè d' èirig?" ors ise. "Ò 's fhurasta aithneachadh," ors ise, "gur e seo" ors ise "a dh'èirich dha mo chuid mac-sa," ors ise, "nuair a ràna sibh mise," ors ise.


"Ach," ors ise, "chan eil sìon a th' agamsa," ors ise, "nach fhaigh thu," ors ise, "ach leig leam mo bheatha," ors ise. Leigeadh ... "Bidh sin agam," ors esan, "agus do bheatha còmh ris." Agus chuir e... thug e an ath-utadh dhan chaillich agus chuireadh crìoch air cailleach nam fuamhairean. "Seo a-nist," ors esan, "tha thu a-nist ... Theirig sìos," ors esan "agus gabh %charge% às a sin aig gnothach na caillich," ors esan. "Agus," ors esan, "tha nighean an rìgh," ors esan, "gheibh i grèim ort airson do phòsadh, ma stad i," ors esan. "Agus," ors esan, "tha mi cinnteach," ors esan "nach fhaic thu mise tuilleadh. Ach," ors esan, "uair sam bith a bhios èiginn ort," ors esan, "cùm agad am feadan," ors esan. "Bidh mise ... seasaidh mise dhut." Well, dh'fhalbh e. Thàinig e a-nuas. Chaidh e sìos. Shealladh air feadh an taighe


's ò bha gnothaichean aig a' chaillich 's bha gu leòr de dh'airgead aice 's bha a h-uile seòrsa aice a dh'fheumadh boireannach 's a h-uile sìon dhen t-seòrsa sin. Ach co-dhiù cha do chaill e ùine mhòr ann. Dhùin e suas a' phàileas agus §ch§ thill e air ais gu taigh ... taighean nam fuamhairean agus dhreasaig e e fhèin suas a sineach le gnothach fireannaich. Agus nigh e e fhèin 's ghlan e e fhèin agus thug e leis am fàlaire. Cha robh fàlaire aig a' chaillich ann. Agus thug e leis fàlaire an fhear a bha siud. 'S dh'fhalbh e leatha. Agus bha latha sgrathail teth ann. Agus bha a-nist nighean an rìgh bha i air beachd a chur aireasan, nach tàinig esan a-riamh a ghin dhe na cruinnichidhean a bh' aice. Agus bha i wondraigeadh aice fhèin saoil thusa an e...


an e bhiodh ann, na gu dè an dòigh a's an robh e. Agus bha i... Bha latha seothach a bha latha teth ann agus bha a bhroilleach-san fosgailte agus e ... i cho blàth. Agus gu dè bh' airsan ach ball-dòbhrain dìreach fon chìch dheis ana sheo, ball-dòbhrain mòr. Agus bha ise air an uinneig agus thug i an aire dha. Agus co-dhiù seothach, bha seo na chomharraiche co-dhiù air an duine a bh' ann nam faiceadh i e. Nuair esan an cuairt a bha sin co-dhiù thàinig e ma §ch§ thill e air ais leis an fhàlaire agus chuir e a-staigh na h-àite fhèin i agus dh'fhàg e a's a' phàileas a's a robh i agus dh'fhalbh e air ais gu taigh na caillich a dh'iarraidh nan gobhar. Agus bha fichead eile aige a' tighinn an latha sin... an oidhche sin. Thàinig e air ais co-dhiù am beul


anmoch na h-oidhcheadh, dìreach bha i air dorchnachadh ... gu dorchnachadh man tàinig e air ais a thaigh na caillich leis na gobhair. Agus "Ò dhuine, dhuine!" ors a' chailleach ris, "Bha dùil a'm gun do dh'èirich rudeigin dhut" ors ise "leis cho fad 's a bha thu gun tighinn." "Ò cha do dh'èirich," ors esan, "ach bha mi" ors esan ... "ag iarraidh feadhainn de ghobhair a chunna mi siud," ors esan, "agus tha feadhainn eile," ors ise ... ors esan, "tuilleadh ... tha tuilleadh agam a-nochd a bharrachd," ors esan. Agus bha aon chòig na sia a cheudan gobhair aige ... aig a' chailleach a-nist. Agus "An-dà," ors ise, "tha cruinneachadh," ors ise, "gus 'ith aig nighean an rìgh. Cha d' fhuair i an duine a-raoir. Chan fhaca i an duine a-raoir," ors ise. "'S tha cruinneachadh


gus 'ith aice a-nochd air ais. Agus 's fheàrr dhut," ors ise, "a dhol ann." "O cha tèid! Cha bhidh mise a' dol ann," ors esan "Tha mi seachd sgìth," ors esan "o mhocheirigh mar a tha mi," ors esan. Agus "Ò mura bheil," ors a' chailleach, ors ise, "Chan eil mise ach gum bithinn airson ma thogras tu fhèin a dhol ann. Tha cead aig duine sam bith a thogras a dhol ann." Agus nuair a fhuair e a shuipeir co-dhiù chaidh e dhan leabaidh. Agus làirne-mhàireach nuair a dh'èirich e dh'fhalbh e leis na gobhair. Agus stad e aig gàrradh a' chiad fhuamhaire. Agus chuireadh a-staigh ana shin iad 's bha ... Thàinig e ma chuairt a' bhaile leis an fhàlaire aig an fhear sin an latha sin. Agus gu dè bh' ann ach oidhche Shathairne? Agus bha esan, an dèidh dha a dhol dhachaigh leis na gobhair co-dhiù bha e a' dol a


shifteadh. Agus cò bh' aig a' chaillich a-staigh ach nighean an rìgh? Agus bha i aig a' chaillich am falach a-staigh. Agus bha esan a' dol a chur air shift eile. Agus chaidh e suas dhan rùm co-dhiù a chur air an sift an dèidh dha a bhiadh fhaighinn. Agus nuair a shaoil leathase a bha e air an lèine a chur dheth dh'fhosgail i doras an rùm 's chaidh i a-staigh 's bha dìreach aghaidh oirre 's am ball-dòbhrain air ana shin. "Seadh, òganaich," ors ise, "tha thu agam air deireadh," ors ise. "Dè seo?" ors esan. "Ò seadh," ors ise, "cha ruig thu a leas," ors ise, "gu dè seo. Tha fhios agad gu dè seo a th' ann." ors ise. "Gura tu a bha a' dol ma chuairt a' bhaile bha seo," ors ise, "leis na fàlairean," ors ise.


"Ò cha mhise a bh' ann idir," ors esan. "Ò 's tusa a bh' ann," ors ise, "agus chunna mise," ors ise "am ball-dòbhrain fon chìch dheis agad," ors ise, "an latha reimhid," ors ise, "agus i cho teth agus do bhroilleach fosgailte a' dol seachad agus mi air an uinneig. Chan eil a bhith a' tighinn às agad," ors ise, "ach feumaidh tu mise a phòsadh." "Ò well," ors esan, "fàgaidh sinn mar sin fhèin e." Well, 's e seo an rud a bh' ann co-dhiù. Chuireadh mu dheighinn banais Buachaille Caora Caomhaig agus nighean an rìgh. Agus thàinig a' bhanais dheth. Rinneadh banais mhòr 's dh'fhaodadh an sin. Cha robh e gun airgid gun òr. Agus nuair a fhuair iad seachad a' bhanais 's a h-uile sìon fhuair a' chailleach ...


cinnteach gum feumadh i buachaille eile fhaighinn co-dhiù na gun d' fhuair i e. Cha chuala mise gun d' fhuair i e. Ach nuair a fhuair iad seachad a' bhanais 's a h-uile sìon co-dhiù thuirt e ris an rìgh gun robh iad a-nis ... gun robh e a-nist a' dol a thogail pàileas agus nach dèanadh am §pài§ a' phàileas a bh' acasan nach dèanadh i bothag dhi. Agus thòisich iad air tarraing an uair sin na bha de dh'òr 's de dh'airgead aig na obair ... air na fuamhairean 's aig a' chaillich. Agus thog iad pàileas an uair sin, e fhèin 's an rìgh. Agus bha a' phàileas bha i ainmeil a's gach àite. Agus nuair a bha i ullamh rinn iad banais-taighe oirre agus thug iad mise thuice cuideachd agus dh'iarr


iad orm a bhith a' falbh dhachaigh tuilleadh.

§DAM§ Agus an robh guth air dè thachair dhan an òganach a bha na tharbh?
§DAJ§ Cha robh. Cha do chuala mi a-riamh gu dè thachair ... nach d' fhuair e ... ach nach do chuireadh an còrr
dragh air co-dhiù. Cha chuala mi a-riamh cò bh' ann.
§DAM§ 'S cha robh feum air tuilleadh?
§DAJ§ Cha robh feum air tuilleadh
§DAM§ Cha robh
§DAJ§ Cha chuala mi a-riamh cò bh' ann no cò bha a' toirt an tacsa dha. Chuala mi sgeulachdan reimhid agus chan eil fhios a'm o Dhia... seadh... Chan eil cuimhne a'm dè an sgeulachd a bh' ann co-dhiù. Agus 's e màthair an duine bh' ann 's i bha a' faighinn a' chomas o Dhia a chuideachadh.
§DAM§ Seadh
§DAJ§ a' toirt cuideachadh dha.


§DAM§ Seadh
§DAJ§ Bha e a' faighinn cuideachadh mar siud.
§DAM§ Seadh. Nist dè an stòiridh a bha seo?
§DAJ§ Ach chan eil fhios a'm. Chan eil cuimhne a'm oirre. Ach g' eil beachd, g' eil cuimhne agam air a siud.
§DAM§ Uhuh. Ach 's e stòiridh eile a bha seo.
§DAJ§ Stòiridh eile. O 's e stòiridh eile a bh' ann. Chan ann a bhuineadh i dhi seo idir.
§DAM§ Àidh.
§DAJ§ Stòiridh eile a bh' ann.
§DAM§ Agus dè bha an duine sin a' dèanamh?
§DAJ§ Chan eil fhios a'm. Tha ...  nach eil fhios a'm. Ach chan eil sìon a chuimhne a'm air ach gur a mhàthair a bha ga chuideachadh a's a h-uile sìon, gun robh Dia a' toirt dhi a chomas airson tighinn ... airson a chuideachadh.
§DAM§ Seadh. Seadh. Agus an robh a mhàthair mar gum biodh 
§DAJ§ Bha i marbh. Bha i marbh. Bha a mhàthair, bha i marbh. Bha a mhàthair marbh. 'S e duine ... 's e dìlleachdan a bh' ann leis fhèin


mar siud, mar a bha esan. Bhàsaich a mhàthair agus bhathar ... bhathar dona dha.
§DAM§ Seadh
§DAJ§ Na rudeigin mar t-seòrsa sin. Neo bha gnothaichean cruaidh a' tighinn ma choinneamh co-dhiù.
§DAM§ Bha dìreach
§DAJ§ Bha ise a' fuasgladh. 'S ise bha a' seasamh air a shon.
§DAM§ Seadh dìreach.
§DAJ§ Agus dh'innis i dha air deireadh, fhios agad, gura h-i a mhàthair 's gun robh Dia a' toirt dhi a' chomais sin airson a bhith a' dèanamh siud air a shon.
§DAM§ Seadh. Well, bhiodh sin coltach gu leòr cuideachd. Bhiodh
§DAJ§ Sin agad e. Chan eil fhios a'm a-nis dè mu dheidhinn an tairbh, cò bh' annsan idir, cha chuala mise e. Ma bha e ann cha chuala mise e. An e rud dhen t-seòrsa ud a bh' ann
§DAM§ Rud dhen t-seòrsa ud a bh' ann. 'S e.
§DAJ§ Ach feumaidh gur a h-e.

