Bha fear dhiubh 's bha ... bha croit air. Agus chaidh e a-staigh dhan t-sìthein, agus dè bha iad ach a' dannsadh. Agus dè seo am port a bh' aca? Agus cha robh iad ach iad a' dol mun cuairt. Agus uèl ... Dè mar ... am port a bh' aca. Agus am fear a chaidh a-staigh an toiseach ... Ò Dhia, gu dè mar a bha am port? 

Chan e ... chan e Diluain 's Dimàirt, an e?
'S e. 'S e.
Ciamar a bha e a' dol?

Diluain, Dimàirt, Diluain, Dimàirt, Diluain, Dimàirt, iad a' dannsadh. "Diluain Dimàirt Diciadain," ars am fear iad. "Ò sin am fear a tha math. Diluain, Dimàirt, Diciadain." "Dè bheir sinn dha?" "Bheir ... An toir sinn dheth a' chroit?" Agus chaidh e a-mach às an t-sìthean agus cha robh ... cha robh croit idir air. Agus thachair am fear seo ris agus dh'innis e dha e. Agus dè ach chaidh am fear seo fhèin a-staigh do Agus thòisich Diluain, Dimàirt, Diciadain, "Diardaoin, Dihaoine," ars am fear ud.


"Ò dè nì sinn air?" "Cuiridh sinn a' chroit a thug sinn far an fhear eile air." An e sin e?"

'S e. 'S thànaig a dhà air.
"Diardaoin, Dihaoine," ars am fear eile. "Ò dè nì sinn air?" "Cuiridh sinn a' chroit a thug iad far an fhear a ... Thàinig e a-mach 's dà chroit air.

