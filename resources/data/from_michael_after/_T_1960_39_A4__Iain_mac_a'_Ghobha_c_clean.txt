Bha siud ann, ma-thà, uaireigin o chionn fada an t-saoghail gobha a bh' ann an Èirinn, ann an àite ris an can iad Baile Àtha Cliath. Bha e pòsta cuideachd, agus bha teaghlach mòr aige de nigheanan, ach cha robh aige ach aona ghille. Agus cha robh a-nist ciùird sam bith aig a' ghobha ach a' ghoibhneachd fhèin. Dh'fheumadh e a bhith beò air a' ghoibhneachd. Bha teaghlach mòr aige. Agus bha e ag ràdh ris fhèin a-nist leis a' mhiadh a bha e fhèin a' faighinn a' cumail suas an teaghlaich gum feuchadh e ri an aona mhac a bh' aige ionnsachadh cho math agus a rachadh aige air. Agus nuair a bha e air aois na sgoile, chuir iad dhan sgoil e. Agus 's e Iain an t-ainm a bh' air a' bhalach a bha seo, Iain mac a' Ghobha. Bha e san sgoil agus bha e a' faighinn air aghaidh glè mhath cuideachd. Agus bha e an seo a's an sgoil gus an robh e ceithir bliadhna deug a dh'aois. Agus nuair a bha e ceithir bliadhna deug a dh'aois bha e cho math air an sgoil agus nach b' urrainn am maighstir-sgoile facal a thoirt dha às ùr ach a' teannadh air ais leis an t-seanchas agus leis an ionnsachadh a bha e a' toirt dha reimhe. Bhiodh an gobha a' faighneachd dheth dè mar a bha e a' faighinn air aghaidh. Ò bha e ag ràdh gun robh e a' faighinn air aghaidh glè mhath, gun robh e a-nist ullamh ionnsaichte, gun robh am maighstir-sgoile ag ràdh ris nach b' urrainn dhàsan an còrr a thoirt dha tuilleadh, gun robh ... nach robh e ach ag ionnsachadh an rud a dh'ionnsaich e o chionn bhliadhnaichean agus a' tilleadh air ais agus ga leughadh 's ga sgrìobhadh. "Ò," ars an gobha, ars esan, "cha dèan sin," ars esan, "sìon a dh'fheum dhut," ars esan.


"Feumaidh sinn," ars esan, "do chur do sgoil eile, far am bi," ars esan, "daoine nas ionnsaichte," ars esan, "ma sgoil," ars esan, "na tha gad theagasg an-dràsta." 'S ann mar seo a bha. Fhuair an gobha ... Chaidh e ann am bruidhinn fear de na maighstirean-sgoile a th' air na colaistean a tha sin, agus airson feuch an gabhadh e Iain a-staigh airson a dhà no trì bhliadnaichean. Thuirt am fear sin gum biodh e làn-dheònach. Ach a-nist a's an àm a bh' ann dh'fheumadh daoine, tha fhios agaibh, pàigheadh, uimhir seo a phàigheadh airson a bhith ag ionnsachadh na cloinne. Agus bha uiread seo aig a' ghobha ris a phàigheadh a's a' bhliadhna airson a bhith ag ionnsachadh Iain a's a' cholaiste a bha seo. Ach ged a bha e fhèin, eadar ... Bha an gobha a' cur ma seach buinn an-dràsta 's a-rithist, gus an tigeadh an ceann-ùine a bh' air a chur roimhe aig muinntir a' cholaiste, agus bha e a' pàigheadh Iain. Ach mu dheireadh thall co-dhiù thàinig e ceithir bliadhna pàigheadh Iain a's a' cholaiste a bh' ana sheo, agus thuirt e ris fhèin ma bha feum ann an sgoil gun robh e a' smaoineachadh gun robh gu leòr siud dhi agus nach pàigheadh esan an còrr air a shon, e fhèin a dhèanamh air a shon fhèin a-nist. Agus thàinig Iain dhachaigh. Agus bha an gobha a' gabhail ealamh ris feuch am faiceadh e gu dè rud a bha toil aige dha, no an robh toil aige de dh'obair sam bith a dhèanadh feum dha fhèin na b' fheàrr na bh' aige fhèin. Agus bhiodh e daonnan a' cur cheistean air Iain. Ò bhiodh Iain glè ... glè mhodhail, agus bhiodh e ag ràdh ris, "An-dà," ars esan, "ma tha mise," ars esan, "dol a dh'fhaighinn," ars esan, "obair," ars esan, "no obair a nì feum dhomh fhìn," ars esan, "a chuidicheas sibhse cuideachd," ars esan, "chan ann an


Èirinn a gheibh mi i. Chan fhaigh mise," ars esan, "ann an Èirinn," ars esan, "airson sgoil," ars esan, "na cheannaicheadh aon dìthean. Agus 's e sin," ars esan, "ùine ge nach bi fada," ars esan, "thèid mi," ars esan, "gu ruige Sasainn, agus," ars esan, "agus tha e gu math neònach," ars esan, "air neo gheibh mi obair an sin." "Ò ma-thà, glè cheart," ars an gobha. "Feuch ma-thà," ars esan, "gun toir thu an aire dhut fhèin," ars esan, "agus cuidichidh mise thu," ars esan, "cho math 's is urra mi," ars esan. "Chan eil mòran agam uile gu lèir," ars esan. "Cha robh mi," ars esan, "a' dèanamh," ars esan, "ach na bha," ars esan, "air "ars esan, "a' cumail," ars esan, "an teachd an tìr," ars esan, "a-staigh," ars esan. "Agus eadar," ars esan, "na thug mi dhut fhèin," ars esan, "fhad 's a bha thu ag ionnsachadh," ars esan, "chan eil mòran agam. Feumaidh tu," ars esan, "dèanamh air do shon fhèin." "An-dà," ars Iain, ars esan, "chan ann," ars esan, "le làimh fhalamh," ars esan, "a gheibh duine obair idir, co-dhiù," ars esan, "obair a nì feum dha agus air am bi e breith a-rithist. Ach nan toireadh sibh dhomh," ars esan, "deannan airgid," ars esan, "ma tha e idir agaibh air a thòrradh," ars esan, "dh'fheumainn sin," ars esan, "mun rachadh agam air obair cheart fhaighinn." Cuin a tha thu a' dol a dh'fhalbh?" ars an gobha. "Tha mi a' dol a dh'fhalbh dìreach," ars esan, "a' chiad uair," ars esan, "a gheibh mi cothrom." "An-dà, ma-thà," ars an gobha, ars esan, "chan eil agamsa ma seach, ma-thà, air fad," ars esan, "ach glè bheag," ars esan, "a dh'airgead. Ach," ars esan, "bheir mi dhutsa," ars esan, "a' chuid as motha dheth. Agus tha mi a' smaoineachadh," ars esan, "air na bheil agad de dh'ionnsachadh," ars esan, "nach bi thu fhèin fada," ars esan, "agus tu fhèin


glic," ars esan, "gus an cuir thu," ars esan, "air ais thugam e. Bheir mi dhut," ars esan, "fichead not." "Ò," ars Iain, ars esan, "tha sin gu leòr." Rinn Iain deiseil co-dhiù agus fhuair e air dòigh agus rinn e airson Sasainn agus dh'fhalbh e. Dh'fhàg e a-nist, ma-tà, beannachd aig athair 's aig a mhàthair 's aig a pheathraichean, agus rinn e air a' bhàta a bha a' dol ga thoirt tarsainn a' chuain. Ràinig e Sasainn co-dhiù, agus bha e a' dol mun cuairt ana shineach, agus bha iongnadh gu leòr aige. Bha an t-àite sin na bu rìomhaiche 's bu leòmaiche na an t-àite an robh Iain a' cur seachad a bheatha. Bha e treis a' dol mun cuairt a's a' chiad bhaile a's an deach e air tìr. Ach co-dhiù cha dèanadh sin an gnothach. 'S ann a dh'fheumadh e a dhol na b' fhaide. Ràinig e Lunnainn far do stad e. Ò seo far an robh an t-àite mòr 's an t-àite brèagha 's an t-àite leòmach, agus na daoine air an dreasadh cho math, boireannaich air an dreasadh cho rìomhach 's a h-uile dòigh. Cha robh an t-aodach a bh' air fhèin uabhasach math agus bha e ag ràdha ris fhèin nach biodh e freagarrach dha a bhith ann an àite dhen t-seòrsa ud gun a bhith car coltach ris na daoine a bh' ann. Agus bha e a' coimhead sìos sràid ana shin agus chunnaic e bùth ana sineach agus aodaichean innte. Agus 's ann a bha e ag ràdh ris fhèin gum buidhe leis na bha deise cheart ann car coltach ris na deiseachan a bh' air na daoine a bha san àite ana siud fhèin. Agus chaidh e a-staigh. Dh'iarr e air an tàillear deise a thoirt dha, deise cho math agus a bh' aige sa bhùthaith. Thòisich an clèireach air toirt dha a-nall dheiseachan. Ò cha robh i siud ceart 's cha robh an tè ud ceart.


Ach co-dhiù thall mu dheireadh thall an seo thuirt an clèireach ris, "Nach b' fheàrr dhuibhse," ars esan, "deise a dhèanamh dhuibh pèin. Tha aodaichean againn," ars esan, "dhen a h-uile seòrsa." "Feuch, ma-thà," ars Iain, "a-nall iad," ars esan, "feuch am faic mi iad." Ach co-dhiù chunnaic e am pàtran brèagha an seo agus "Tha," ars esan, "siud," ars esan, "am fear a chòrdadh riumsa." "Ò ma-thà," ars ... ars an tàillear, ars esan, "tha i sin," ars esan, "gu math daor. 'S e," ars esan, "deise duine-uasail a tha sin, aodach duine-uasail," ars esan, "tha sin. Bidh i sin," ars esan, còig ginidhean ort." "Ò well," arsa ... "Tha mi fhìn," ars esan, "cho uasal," ars Iain, ars esan, "ri duine air an tèid i," ars esan. "Ged a bhiodh i sin fhèin," ars esan, "dèan thusa dhòmhsa an deise," ars esan, "agus pàighidh mi dhut i." "Ceart gu leòr, ma-thà," ars an tàillear, ars esan. "Bidh thu," ars esan, "trì latha," ars esan, "mum faigh thu i. Tadhail ana sheo ann an ceann trì latha agus bidh i deiseil," agus dh'fhalbh e. Bha e a' fuireach ana shin ann an taigh 's bha e còrdadh ris math gu leòr. Bha e a' faighinn biadh ann 's bha e a' faighinn ann deagh leaba 's na dh'fhòghnadh dha dhen a h-uile seòrsa. Ach cha robh ann ach bean agus seann duine. Agus comh luath 's a gheibheadh e a bhiadh  dh'fheumadh e a dhol a-mach. Agus nam biodh bàl idir ann an àite sam bith feadh a' bhaile dh'fheumadh e a dhol ann, agus dh'fheumadh e tastan a phàigheadh an sin mun tigeadh e a-mach. Tha e coltach an lagh a bha san àite a's an àm e


a bh' ann gum biodh nighean agus gille ma seach gum biodh iad nam paidhrichean ana shiud. Bhiodh Iain a' dol a-staigh agus cha bhiodh duine aige. Ach ge nach biodh fhèin bha e a' faighinn a dhìol dannsa, na thogradh e. Agus cha robh tè a dh'iarradh e a dhannsadh nach rachadh a dhannsadh còmhla ris. Ged a bha, mar gun canadh sibh, partner eile aice cha robh sin a' dèanamh diofar sam bith dhi. Ach co-dhiù, mu dheireadh thall an seo thàinig an t-àm a bh' aige ri dhol a dh'iarraidh na deiseadh chaidh e dh'iarraidh na deiseadh. Agus dh'fheuch e air i, an t-seacaid, 's ò bha i freagarrach 's bha i brèagha cuideachd. Ach bha i còig ginidh. Cha robh an uair sin aig Iain bochd mòran air fhàgail eadar bàta a phàigh e agus bàltaichean agus an deise, agus gach dad eile. Cha robh gnothach mòr air fhàgail aige. Ach co-dhiù bha e ag ràdh ris fhèin gu robh aige na dhèanadh an gnothach dhe gus am faigheadh e na b' fheàrr. Bha e a' dol mun cuairt bhùithean ana sin feuch am faigheadh e obair na chlèireach timcheall air na bùithean a bha sin, chionn bha deagh sgoil aige. Cha dèanadh e car eile de sheòrsa sam bith ach sgrìobhadh 's leughadh. Bha e ag innse dha na maighstirean a bha sin nach robh esan suas ri obair sam bith, ach gun dèanadh e sgrìobhadh 's leughadh cho math ri neach sam bith. Ach cha robh iad a' toir ... cha robh iad a' gabhail mòran diù de dh'Iain bochd ann. Bha e de bhùithean na dhèanadh an gnothach, ach neo-ar-thaing nach canadh iad ris nam biodh obair ann no na falbhadh neach sam bith gum faigheadh


e brath, 's e a bhith a' coimhead mun cuairt. Ach co-dhiù, an oidhche bha seo thàinig e a-mach an dèidh a thè a ghabhail feasgar, agus bha pàipear suas ana shin gun robh cruinneachadh mòr air a bhith ann an leithid seo a dh'àite ann an tè dhe na tallan mòra a bha sa bhaile. Thuirt e ris fhèin gun rachadh e ann. Agus bha partner ri bhith aig a h-uile duine a bha gus a dhol an sin. Ach cha robh partner aig Iain bochd ann. Cha mhotha na sin a bha e eòlach air duine sam bith. Bha e a' coiseachd suas co-dhiù an t-sràid, agus gu dè a chunnaic e ach boireannach leòmach suas às a dheòidh an t-sràid agus sunshade aice na làimh agus coltas gu math cuireideach oirre, coltas gu math leòmach oirre. Agus nuair a bha e a' teannadh air rinn Iain air a shocair agus thuirt e gun robh feasgar math ann. Thuirt ise gun robh gu dearbh. "Cha chreid mi fhìn," ars ise, "nach e srainnsear," ars ise, "a's an àite a tha seo a th' annaibh." "'S e," ars Iain. "'S e srainnsear a th' annam gun teagamh," ars esan. "Cha robh mi a-riamh an seo," ars esan, "ach o chionn beagan latha." "Cò às," ars ise, "a thàna sibh?" "Thàna mi," ars Iain, "à Èirinn." "Ò seadh," ars ise. "An-dà," ars ise, "cha robh mi a-riamh an Èirinn." "An-dà," ars Iain, ars esan, "'s e àite glè bhrèagha," ars esan, a th' ann an Èirinn." "Bheil," ars ise, "sibh," ars ise... "Cà 'l sibh a' fuireach?" Dh'innis Iain dhi. "Bheil sibh," ars ise, "ag obair an àite sam bith an seo?" "Ò," ars Iain, "chan eil. Cha d' fhuair mi obair fhathast." "Dè," ars ise, "an obair a bha a dhìth oirbh?"


"Ò," ars esan, "cha robh mi," ars esan, "suas ri obair mhòr a dhèanamh a-riamh," ars esan. "'S e sgrìobhadh 's leughadh," ars esan, "a b' fheàrr a dhèanainn-sa." "Ò seadh," ars ise. Agus ... "Bheil sibh," ars ise, "am beachd," ars ise, "gum faigh sibh," ars ise, "obair ana sheo dhen t-seòrsa sin?" "Well," ars esan, "'s e chuir ann mi," ars esan. "Ach mur am faigh," ars esan, "gheibh mi an àiteigin air choireigin eile e." "An-dà," ars ise, "càit a bheil sibh," ars ise ... "Chan eil an t-àite," ars ise, "fad às a seo far a bheil sibh a' fuireach." "Chan eil." "An-dà," ars ise, "chan eil mise mi fhìn," ars ise, "ro fhad às a seo. Ach," ars ise, "tha," ars ise, "seachd bùithean," ars ise, "aig m' athair-se. Agus," ars ise, "tha seachd soithichean aige aig muir. Agus mur am bi 's g' eil cabhag orm," ars ise, "dhachaigh," ars ise, "'s dòcha gum faicinn a-nochd fhathast. Tha agam," ars ise, "ri dhol," ars ise, "sìos," ars ise, "gu cruinneachadh mòr," ars ise, "tha gus a bhith sa bhaile," ars ise. "'S cha mhòr," ars ise, "nach bi uaislean na dùthcha gus a bhith ann air fad, a h-uile duine a thogras a dhol ann co-dhiù." "An-dà," ars Iain, ars esan, "chunna mise" ars esan "mi fhìn" ars esan "mu dheoghainn an àite sin," ars esan "agus tha mi fhìn am beachd a dhol ann," ars esan, "ach chan eil annam ach srainnsear," ars esan, "'s tha mi cinnteach nach biodh e feagarrach," ars esan, "a dhol ann," ars esan. "Chan eil," ars esan, "partner agam." "Och," ars ise, "mura h-e," ars ise, "sin a tha gad dhìth," ars ise, "thèid mise ann còmhla riut. Chan eil," ars ise, "partner agamsa mi fhìn."


"Nach eil?" ars Iain. "Chan eil," ars ise. "Cha do ghabh mi," ars ise, "mòran diù a-riamh," ars ise, "na leithid a rud," ars ise. "Ach bidh mi glè thric," ars ise, "a' dol," ars ise, "dha na cruinnichidhean far am bi dannsadh," ars ise. "'S toil leam," ars ise, "a bhith ga choimhead," ars ise. "Cha bhi mi a' toirt," ars ise, "partner uair sam bith, 's cha mhotha na sin," "a bhios gin gam iarraidh." "An-dà," ars Iain, ars esan, "mas e ur cead e," ars esan, "bidh mise glè thoilichte," ars esan, "a dhol ann," ars esan, "còmhla ribh." "Tha," ars ise. "Ceart gu leòr," ars ise, "agus on tha cabhag orm an-dràsta, ma-thà," ars ise, "chì sinn a-rithist," ars ise, "gu dè ghabhas dèanamh mu dheoghainn," ars ise. "'S dòcha," ars ise, "gum faigheadh tu deagh obair," ars ise, "timcheall air m' athair." Cha robh ach 's ann mar seo a bha. Nuair a thàinig an oidhche, chaidh iad dhan talla mhòr a bha seo. Ceòl 's dannsa 's a h-uile seòrsa co a bha a' dol an sin. Biadh is deoch dhen a h-uile seòrsa, iomadach seòrsa nach fhaca Iain bochd a-riamh, agus iomadach seòrsa deoch nach fhaca e a-riamh. Ach cha robh esan suas ri deoch ann, agus cha mhòr na sin a ghabhadh e e. Cha robh e air a chleachdadh dha a's òige. Ach co-dhiù nuair a bha an cruinneachadh a bha sin seachad, "Nist," ars ise, "on a lean sinn a chèile cho fada leanaidh tu suas chun an taighe mi." "Glè mhath," ars Iain, "ma-tà." Agus nuair a ràinig Iain suas an sin, ò bha taigh mòr mòr brèagha ana sin nach fhaca e a-riamh a leithid. Agus thuirt e rithe i ghabhail a leisgeul nach ruigeadh


esan ach an doras, an geata a bh' ana seo. Cha robh e freagarrach dha a leithid-san a dhol a-staigh ana shiud agus gun e ach na shrainnsear. "Ò," ars ise, "na cuireadh sin," ars ise, "sìon ort," ars ise. "Ach," ars ise, "ma tha toil agad," ars ise, "a dhol dhachaigh," ars ise, "chì mi," ars ise, "sibh a leithid seo a dh'oidhche. Bidh," ars ise, "cruinneachadh eile ann, agus bidh tu ann aig a leithid seo a dh'uair agus chì sinn." "Ma-thà," ars esan, "ceart gu leòr. Bidh sin glè mhath," ars esan. "Thig mi," ars esan, "agus chì mi sibh an oidhche sin." Ach co-dhiù bha Iain a' dol mun cuairt, agus cha robh sìon de rudan beaga neònach a chitheadh e a's na bùithean ach toil aige rud air choireiginich a cheannach. Agus cha robh latha nach biodh tastain a' falbh. Ach an oidhche bha seo bha e a' dol a dh'fhalbh còmhla ri nighean an owner cha robh aige air fhàgail ach beagan thastan. Bha na notaichean air falbh uileag. Agus thuirt e ris fhèin mum faigheadh e obair an ùine gun a bhith fada nach robh fios aige gu dè mar a dh'èireadh dha. Ach co-dhiù an oidhche a bha seo a chaidh e còmhla ri nighean an owner chun a' bhàil a bha seo. "Bha mi," ars ise, "a' bruidhinn," ars ise, "ri m' athair mu do dheoghainn. Agus," ars ise, "tha deagh amharas agam," ars ise, "gun gabh e thu. Ach," ars ise, "'s ann còmhla ri fear eile," ars ise, "airson treis feuch am faic e," ars ise, "dè mar a bhios tu a' faighinn air aghaidh. Robh thu," ars ise, "ag obair ann am bùth a-riamh?" "Ò cha robh," ars Iain, "gu dearbh. Chan eil fad sam bith," ars esan, "o bha mise a-mach às an sgoil."


"Ò ma-thà," ars ise, "bidh deagh sgoil agad. Ach," ars ise, "thèid thu suas," ars ise, "a-màireach, agus," ars ise, "bruidhnidh tu ris fhèin, agus bidh fios agad," ars ise, "gu dè chanas e." 'S ann mar seo a bha. Nuair a sgaoil iad 's a chaidh iad dhachaigh chaidh Iain suas an làrna-mhàireach gu taigh an owner, agus thachair ise ris agus dh'innis i dha far an robh am bodach a' fuireach, agus thuirt i ris gun robh an oifis aige thall ana shiud agus i a ghabhail a-staigh far an robh e. Chaidh Iain a-staigh an sin, agus dh'fhaighneachd am bodach dheth an e seo am fear a bha an nighean aige a' bruidhinn ris-san mu dheoghainn, gun robh toil aige de dh'obair bùtha a ghabhail os làimh. "'S mi," ars Iain. "Seadh," ars esan. "Bheil deagh sgoil agad?" "Ò tha," ars Iain, "deagh sgoil agam, cho math," ars esan, "tha mi a' smaoineach gun dèan i an gnothach." "Seadh, ma-thà," ars esan. Thug e a-nall pàipear agus peansail agus "Seo," ars esan, "sgrìobh," ars esan, "beagan bhriathran ana siud feuch am faic mi e." Sgrìobh Iain sìos beagan bhriathran ana shineach, agus thuirt e nuair a bha e ullamh dheth, "Dearbh," ars esan, "chan fhaca mi," ars esan "sgrìobhadh a-riamh," ars esan, "fhathast," ars esan, "cho math ris an fhear sin. "Chan e," ars esan, "gu bheil sgoil mhòr agamsa mi fhìn," ars esan, "ach tha mi a' smaoineachadh," ars esan, "cho fad 's is fhiosrach mi nach fhaic mi," ars esan "sgrìobhadair a-riamh," ars esan, "cho math riut. "Dè," ars esan, "mu dheoighainn cunntais? Bheil thu cho math air cunntas?"


"Ò a cheart cho math," ars Iain. "B' fheàrr leam gun robh agam," ars esan, "na chunntaisinn," ars esan "de dh'òr 's de dh'airgead," ars esan. "Sin," ars esan, "an aon rud," ars esan, "'s giorra mi." "Ò well," ars esan, "tha sin," ars esan, "gu math furasta dhut fhaighinn," ars esan, "ma bhios tu," ars esan, "glic," ars esan, "agus gun dèan thu feum math air na gheibh thu," ars esan. "Bidh òr is airgead agad," ars esan, "mar a bhios aig neach eile ach an aire a thoirt dha." Ach co-dhiù, eadar a h-uile rud a bh' ann, thuirt am bodach ris e a thighinn a-nuas a-màireach agus gum faiceadh e gu dè ghabhadh dèanamh, gun robh e a' smaoineachadh gun robh bùth mhòr ana shiud agus gun robh i car trom air an aon duine, gum faodadh e tòiseachadh còmhla ris, ach nach fhaigheadh e ach pàigheadh beag an toiseach. Choisich e a-null ana shineach còmhla ri fear dhe na bùth ... bùtha a bha sin an làrna-mhàireach. Bha am fear sin a' cur cheistean air 's a' faighneachd dheth cò ris a thàinig e. Bha Iain ag innse a h-uile sìon dha. Agus co-dhiù mun tàinig beul na h-oidhche bha e a' còrdadh ri fear na bùtha uabhasach math, cho laghach iriosal gasta agus a bha e a' faighinn Iain. Agus ann am beul na h-oidhche nuair a sgaoil iad agus a chaidh am fear sin ann am bruidhinn an uachdarain 's ann a chuir e facal uabhasach math a-staigh air taobh Iain agus "Ò tha," ars esan, "agus math gu cunntais. Dearbh," ars esan, "tha mise glè mhath," ars esan, "ach," ars esan, "cha dèanainn paids air an duine a tha siud." "Ò," ars an t-%owner%, ars esan. "'S math sin." Ach a-nist a h-uile feasgar nuair a dhùinte na bùithean 's gu h-àraid nam biodh Là Sàbaid ann chan fhaicte ach Iain agus nighean an owner a' falbh sìos an rathad no a' falbh suas an rathad, no spaistearachd còmhla


a's a' ghàrradh, agus cha robh seo idir a' còrdadh ris an uachdaran, a' còrdadh ris an owner. Latha dhe na lathaichean thug e an nighean an dàrna taobh. Cha robh teaghlach aige ach i fhèin agus thug e an dàrna taobh i agus dh'fhaighneachd e dhith carson ... gun robh e an dòchas nach robh i a' cumail comann ris a' ghille bha siud, an clèireach a bha siud aca a thàing a-nall à Èirinn. "Ò," ars ise, "chan eil mi a' cumail comann sam bith ris ach gum bi sinn a' bruidhinn," ars ise, "agus gum bi sinn ... gu bheil sinn," ars ise, "càirdeil ri chèile. Chan eil," ars ise "an còrr ann ach sin." "Ò ma-thà," ars an t-%owner%, ars esan, "mur eil ann ach sin," ars esan, "tha an gnothach," ars esan, "ceart gu leòr," ars esan, "Ach feuch," ars esan, "nach tèid e nas fhaide na sin, neo ma thèid," ars esan, "cuiridh mise air falbh e." "Ò," ars ise, "cha tèid." Ach co-dhiù bha Iain a' faighinn air aghaidh. Agus mu dheireadh thall leis cho fìor mhath 's a bha e 's ann a fhuair e tè dhe na bùithean dha fhèin, agus e fhèin na mhanaidsear air a' bhùthaidh a bha seo còmhla ri fear eile. Agus bha a' bhùth a's an robh Iain a' dèanamh mòran a bharrachd airgid air na bùithean eile. Agus bha e a' cur iongnadh mòr air an uachdaran dè mar a bha esan a' faighinn air aghaidh cho math seach càch, agus gun iad ach a's an aona bhaile. Ach co-dhiù an latha bha seo bha e a' bruidhinn ri caraid air choireigin dha fhèin aig an robh bùithean e fhèin 's bha iad a' bruidhinn còmhla. "Tha mi a' cluinntinn," ars am fear seo, "gu bheil an nighean agad," ars esan, "agus an clèireach a tha siud," ars esan, "a thàinig a-nall a Èirinn," ars esan, "a' dol


a phòsadh." "Ò chan eil, chan eil," ars an t-owner, ars esan, "chan e," ars esan, "leithid a' chlèirich ud," ars esan, "a thàinig a-nall à Èirinn," ars esan, "a chithinn-sa," ars esan, "aig mo nighinn idir," ars esan. "Dearbh," ars esan, "ge brith gu dè thachras," ars esan, "cha tachair siud gu bràth, agus cha mhotha na sin," ars esan, "tha turas aice ris ann an dòigh sam bith," ars esan, "ach gu bi i a' bruidhinn ris," ars esan, "a chionn," ars esan, "gun do thachair e rithe," ars esan, "a's a' bhaile ana sheo nuair a thàinig e a-nall an toiseach, agus gu bheil iad car càirdeach ... càirdeil dha chèile. Chan eil an còrr ann ach sin." "À," ars am bodach a bha seo, "cha tèid mi fhìn an urras idir air a sineach. Tha iad," ars esan, "a' falbh gu math tric," ars esan, "còmhla," ars esan, "agus bidh iad air na bàltaichean 's air na cruinnichidhean còmhla. 'S tha e gu math neònach," ars esan, "gur h-e," ars esan, "càirdeas," ars esan, "a tha ga dhèanamh sin," ars esan. "Tha rud a bharrachd air a sin ann. Ach bi thusa nad fhaicill." Cha robh air a seo ach seo fhèin. Thuig an t-owner gum faoidte gu robh nòisein aig an nighean aig ... de dh'Iain. 'S e duine uabhasach fhèin eireachdail a bh' ann an Iain a bha seo de dhuine àrd deas snog a's a h-uile dòigh. Agus bha e a' smaoineachadh gum faodadh i a bhith ceart gu leòr nòisein a ghabhail dhe. Ach cha bu ... cha bu rud leis-san a leithid fhaicinn aig a nighinn. Ach co-dhiù an latha bha seo thug e na sgiobairean agus iad a-staigh, a' chuid bu mhotha dhiubh ann aig an àm na sgiobairean soithichean a bhiodh a' tarraing a-nall às na dùthchannan cian, thug e a-nuas iad, agus

