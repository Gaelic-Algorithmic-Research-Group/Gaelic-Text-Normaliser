Informant : D.A. Johnson, Aird Mhòr, South Uist.
Collector : D.A. MacDonald
SA 1970/40 A1

An Tè Bheauty (continued)

Uel, nuair a fhuaras e fhèin a sgioblachadh 's a ghlanadh dh'fhalbh e an uair sin. Agus bha am pòsadh air thuar a bhith ann 's bha na daoine air a bhith a' cruinneachadh airson na bainnse. Agus an t-àite a's an robh iad cruinn an sineach cò-dhiùbh, bha ise a's a' cheann shuas aige. Ach bha i gun phòsadh. 'S nuair a chunnaic esan a' dol thron doras dh'fhalbh i na dubh-leum sìos ro na daoine dhan %hall% agus chàirich i a dà làimh ma amhaich. "Tha thusa air tighinn," ors ise, "agus am fear eile," ors ise, "cha phòs mise ach thusa," ors ise, "gu taigh #m' athar# mi," ors ise. Uel, cha robh air seothach ach seo fhèin nuair a


chunnaic iad gun deach an gnothach nan aghaidh. Chaidh a §phòs§ ... Chaidh am pòsadh an uair sin. Phòs esan agus ise agus rinneadh a' bhanais. Ach cha robh càch toilichte. Agus ... a-nist nuair a fhuair iad a-nist a' bhanais seachad 's a fhuair iad air dòigh 's a thug iad treiseag an sineach timcheall taigh athar, thuirt ise ris, "Bidh sinn a-nist," ors ise, "a' tilleadh," ors ise, "a thaigh m' athar," ors ise. "Bithidh," ors esan. "Tha gu leòr an seo," ors esan, "ach bidh sinn a' tilleadh," ors esan, "An t-àite às a d' fhalbh thusa," ors esan, "bheir mise ann thu," ors esan, "às an tug mi thu," ors esan. "Agus gach nì eile thug mi bho d' athair," ors esan, "bheir mi uige e," ors esan. Uel, 's e seo an rud a rinn iad. Fhuair iad


an soitheach, an ceunda a bh' aca a' falbh. Agus an criutha ceunda fhuaireadh leatha e e. Agus chuireadh ... chaidh e fhèin agus a bhean, an Tè %Bheauty% agus am Mhorganair agus an Guileagan - chaidh an cur air bòrd dhan bhàta. Agus dh'fhalbh iad agus sheòl iad gu ruige rìoghachd nam Fear Mòra air ais. Agus rinn an rìgh nuair a ràinig iad, bha e fhèin uabhasach fhèin toilichte. 'S bha e sgrathail toilichte a's mar a rinn e, gu do thill e air ais i dèidh 's a' toirt air falbh. Agus dh'fhàg e ana shineach agus ma dheireadh 's e bha na rìgh ann. Agus chan eil fhios gu dè dhan fheadhainn a dh'fhàg e às a dheòidh, co-dhiù


fhuair iad ann an rìgh gus nach d' fhuair. Ach fhuair mise mo chur dhachaigh agus 's e bàta aca a chuir dhachaigh air ais mi.

