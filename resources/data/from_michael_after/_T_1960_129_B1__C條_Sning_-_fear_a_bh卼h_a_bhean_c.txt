Informant : Angus MacLellan, Frobost, South Uist
Collector : Calum I. MacLean.
SA 1960/129 B1

"Cùl Sning" - fear a bhàth a bhean.
AT 1365C

Am fear a bha seo, bha e pòsta, cruitear, 's bha ... 'S e "Cùl Sning" am far-ainm a bhiodh aca air. Cha chanadh a bhean guth ris ach "Cùl Sning". Bhiodh e daonnan ag ràdh rithe i a ghabhail ainm fhèin airsan, 's i a sguir dhe sin. Ò sin mar bu mhiosa i. Cha chanadh ise ach "Cùl Sning." Ach dh'fhalbh e an latha bh' ana sheothach agus rug e oirre, agus bha abhainn mhòr goirid dhan taigh, agus dh'fhalbh e leatha chun na h-aibhne agus thòisich e air a cur fodha a's air abhainn. A h-uile turas a leigeadh e am bàrr i chanadh ise "Cùl Sning." Mu dheireadh thall dh'fhalbh e 's leig e air falbh leis an abhainn i. Bha ise a' falbh leis an abhainn, 's bha i air thuar a bhith bàthte, 's fhuair i an seo gràim air meangan craoibhe ann am bruaich na h-aibhne. Chroch i i fhèin sa mheangan. Smaointich e ris fhèin gun robh gu leòr aice. Dh'fhalbh e sìos gus a toirt air tìr. Nuair a ràinig e bha ise 's i air fàs cho lag, 's grèim aice air a' mheangan, 's cha chanadh i ach "Sning, Sning." Cha b' urrainn dhi "Cùl Sning" a ràdh. A well, leigidh mi sin leat,"


'S dh'fhalbh e 's thug e sgian às a phòca 's gheàrr e am meangan 's leig e air falbh leis an t-sruth i, 's chaidh a bàthadh. Bha e a cheart cho math!

