Informant : Peter MᶜCormick, Hacleit, Benbecula.
SA 1964/88 B4
Collector : D.A. MacDonald
AT 985

Tè a roghainn a bràthair

Bha boireannach ann a chionn fada agus bha i pòsta. Agus bha a h-athair agus a bràthair agus an duine ann am bàta. Dh'fhalbh iad a-mach latha agus thàinig i gu math cruaidh orra agus bha iad an ìmpis am bàthadh. Bha e uabhasach doirbh an sàbhaladh. Bha iad a' feuchainn ri an sàbhaladh agus thuirt ... dh'èigh fear co-dhiù, "Cò," ars esan ris a' bhean òig, "as fheàrr leat a shàbhaladh?" ars esan. Agus 's e am facal a thuirt i, "Ma bhios mi beò," ars ise, "b' fheàrr leam am mac. Gheibh mi fear ged nach ionann," ars ise. "Ach o nach beir mo mhàthair mac 's e mo bhràthair mo roghainn." Sin agad a-nist mar a bha an gnothach.

