Am madadh-ruadh 's am madadh-allaidh chaidh iad chun a' chladaich, agus fhuair iad crog ime. Agus thuirt am madadh-ruadh ris a' mhadadh-allaidh, "Cuiridh sinn seo," ars esan, "gus ... am falach gus an tig sgrìob liath an earraich. An e sin mar a bha? Agus dh'fhalbh iad. Agus chaidh iad an seo dhachaigh. Agus chaidh am madadh-ruadh a-mach "Thèid, thèid, thèid thèid," ars esan. "Dè tha thu ris ... a tha thu?" "Fear a tha gan iarraidh gu goisteachd," ars esan. Agus co-dhiù dh'fhalbh am madadh-ruadh, agus thug e a leòr às a' chrog a fhuair e. Agus bha am madadh-ruadh, nuair a thill e dhachaigh. "Dè an t-ainm a thug sibh air an fhear ud?" ars esan, am madadh-allaidh. "Sìos on bheul," ars esan. Agus chaidh e seo a-mach oidhche eile. "Thèid thèid, thèid, thèid," ars esan. Agus "Gu dè ... cà 'il thu a' dol?" ars esan, am madadh-allaidh. "Fear a tha gam iarraidh gu goisteachd," ars esan. Agus dh'fhalbh e, agus nuair a thill e,


"Dè an t-ainm a thug sibh air an fhear ud?" ars am madadh-allaidh. "Tha leth," ars esan. Agus co-dhiù bha iad an seo a-staigh an latha-se. Chaidh am madadh-ruadh a-mach a-rithist. "Thèid thèid, thèid, thèid," ars esan. "Cò tha gad iarraidh a-nist?" ars esan. "Tha ach fear a tha gam iarraidh gu goisteachd," ars esan, "am madadh-ruadh. Nuair a thànaig e an triob a bha seo "Dè an t-ainm a thug sibh air an fhear ud?" "Tha sgrìob a thòin," ars esan. Agus bha e fhèin air an crog ithe. An am mar sineach a bha i aig Aonghas?
Tha mi a smaoineach gur h-ann.
Dè
Tha mi a' smaoineach gur h-ann.

