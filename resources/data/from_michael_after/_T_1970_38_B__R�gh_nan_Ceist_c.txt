Informant : D.A. Johnson, Aird Mhór, South Uist
SA 1970/38 B
Collector : D.A. MacDonald.
AT 851

Rìgh nan Ceist

Uel, chuala mise mar a … a bh' ann rìgh a bh' ann agus bha e pòsta agus bha aon ghille aige. Agus nuair a dh'fhàs an gille an seothach suas cha robh e ... cha robh e aois sgoileadh nuair a bhàsaich a mhàthair, a' bhanrighinn. Ach nuair a dh'fhàs e gu aois sgoileadh an seothach, dh'fhalbh e an uair sin agus chuir e an gille gu ruige grianan an aon chraoibhe far am faiceadh e a h-uile duine agus far nach faiceadh duine e. Agus banaltram leis agus i a' dèanamh ... a' dol a dhèanamh feum ban-sgoileir dha. Agus bhiodh e fhèin, bhiodh e sa bheinn-sheilg daonnan 's bhiodh e a' tadhal oirre 's a' fàgail gnothaichean aca a thaobh sìol is rudan dhen


t-seòrsa sin. Uel, bha e treis mar sineach agus thòisich an uair sin daoine air bruidhinn air gum bu chòir dhe pòsadh a-rithist, gun robh còir aige a pòsadh 's 's e seo an rud a rinn e cuideachd. Phòs e air ais agus bha gille ... gille aige bhon bhoireannach ... bhon bhanrighinn a bha seo. Agus cha robh ... coltach nach robh sìon a dh'fhios aig a' bhanrighinn seo gun robh e pòsta reimhid, aig an tè phòs e gun robh i pòsta reimhid. Ach co-dhiù bha iad a' dol air aghaidh mar sineach glè mhath 's cha robh an còrr teaghlaich ann ach ... ach an aon ghille aige bhon ... bhon tè ma dheireadh. Agus bha e a-nist air fàs suas na chnapach. Agus cò thàinig an rathad an taighe ... na pàileas an latha ud ach an Eachair-ùrlair. Tha e coltach gur e boireannach a bh' innte a bhiodh a' dèanamh aimhreit daonnan. Agus dh'fhaighneachd i dhen bhanrighinn, seadh, gu dè mar a bha a' dol



dhi. Agus thuirt ise gun robh glè mhath. Agus "Robh fhios agad," ors ise, "gun robh e pòsta reimhid?" "Ò cha robh," ors a' bhanrighinn, "ma bha sin mar sin," ors ise. "Ò bha," ors ise. "Bha e pòsta reimhid," ors ise, "agus tha gille aige," ors ise "ann an grianan an aon chraoibhe", ors ise, "far am faic e a h-uile duine," ors ise, "'s chan fhaic duine e," ors ise. "Agus tha boireannach còmh ris," ors ise, "agus i ga ionnsachadh gu sgoil," ors ise. Agus "Ò seadh," ors a' bhanrighinn. "Ach 's e rud a nì thusa a-nochd," ors ise, "nuair a thig e dhachaigh," ors ise, "man tig e dhachaigh," ors ise, "nuair a chì thu e a' tighinn," ors ise, "bheir an leaba ort," ors ise, "agus faigh ... faigh," ors ise, "glaine de dh'fhìon dearg," ors ise, "agus cuiridh tu nad ... nad bheul," ors ise, "na bhios a's a' ghlaine,"


ors ise. "Agus nuair a thig e a-nuas," ors ise, "chun na leapadh agad," ors ise, "spùt a-mach am fìon às do bheul," ors ise. "Agus ma chanas e riut g' eil e a' falbh a dh'iarraidh dotair," ors ise, "canaidh tu ris nach ruig e a leas, g' eil de ... g' eil a dhotair ... g' eil de dhotairean aige fhèin." 'S ann mar seothach a bha co-dhiù. Dh'fhalbh an Eachair-ùrlair 's dh'fhàg i ana shiud i. 'S thàinig ... thàinig an rìgh seothach ... thàinig e dhachaigh. Chunnacas a' tighinn e. 'S dh'fhalbh i 's thug i a leaba oirre. Coileach ... coltach rium gun do dh'fhaighneachd e dhen a' ghille nuair a thàinig e cà robh a mhàthair. Bha i sa leaba, na dh'fhaighneachd e de shearbhanta. Tha mi cinnteach gun robh searbhantan aca na cuideigin, ged nach cuala


mise e ach ... Thuirt e gun robh i sa leabaidh. Agus chaidh e suas chun ... chun a' bhedroom aice 's bha i a's an leabaidh. Agus nuair a ... nuair a chaidh e a-staigh dìreach bha i ... Phump i a-mach am fìon dearg, "Och 's mo chreach," ors esan, "dh'fheuch sin riumsa reimhid," ors esan. Agus rinn e airson tilleadh. "Cà 'l sibh a' dol," ars a' bhanrighinn. "Tha mi," ors esan, "a' dol a dh'iarraidh fear-sgileachd," ors esan. "'S e sin," ors esan, "a dh'èirich dhan tè a bha còmh riumsa reimhid." Shaoil esan gur e an fhuil a chuir i a-mach. "Ò cha ruig
sibh a leas," ors ise, a dhol a dh'iarraidh fear-sgileachd air mo shon-sa. Tha mo sgil-sa," ors ise, "agaibh pèin," ors ise. "Gu dè seo?" ors esan. "Nach eil," ors ise, "Grianan ... nach eil an gille agaibhse," ors ise, "ann an grianan an aon chraoibh," ors ise,


"far am faic e a h-uile duine 's far nach faic duine e?" "Ò tha," ors esan. "Uel," ors esan ... ors ise, "bheireadh sibhse dhachaigh an gille," ors ise, "agus bidh mise a cheart cho math dha," ors ise, "'s a tha mi dha ... dha m' mhac fhìn," ors ise. "Ò nì mise sin," ors esan, "ach beannachd dhutsa," ors esan, "agus mollachd do bheul d' ionnsaich," ors esan. "Nì mise sin," ors esan, "a-màireach. Bheir mise dhachaigh an gille." Uel, 's ann mar seothach a bha. Làirne-mhàireach nuair a bha an rìgh a' tighinn às a' bheinn-sheilg, thadhail e a's a' ghrianan a bha seothach agus thug e leis an gille. Chaidh iad dhachaigh. Agus o rinneadh greadhnachas mòr ris a' ghille nuair a thàinig e. Agus bha iad a-nist a' dol mar seothach airson ùine agus ... Ach co-dhiù seothach bhiodh


an gille bhiodh e a' falbh còmhla ri athair dhan bheinn-sheilg ... a' chiad ... a' chiad ghille. Agus cha bhiodh am fear eile ach man taigh. Agus co-dhiù seoach, cò thàinig an rathad ach ise air ais, an Eachair-ùrlair. Agus ... bha àsan sa bheinn-sheilg. "Seadh," ors ise, "dè mar a tha thu a' faighinn air aghaidh?" "Ò tha mise a' faighinn air aghaidh glè mhath," ors a' bhanrighinn. "Chan eil agamsa air," ors ise, "ach mar gum biodh e leam fhìn," ors ise. "'S e mise a' cur sìon a dhiofar eadar e fhèin 's am fear eile," ors ise, "am mac a rug mi fhìn," ors ise. "Ò dà 's tusa a tha gòrach," ors ise. "Ged bu bhàs dhan rìgh a-màireach," ors ise, "bu bheag do chuid-sa dhe seo 's dha d' mhac," ors ise. "Bhiodh e aig an fhear seo," ors ise, "a h-uile
sìon a bhiodh an seo," ors ise. "'S e a dhleasadh


e 's cha dhleasadh tusa na do mhac sìon," ors ise. "Ach cha bhiodh sibh," ors ise, "ach ur cur air falbh." "Ò," ors a' bhanrighinn, ors ise, "ged a bhitheadh," ors ise, "dè tha mise a' dol a dhèanamh ris?" "Ò faodaidh tu," ors ise, "rud glè ... shimple a dhèanamh ris," ors ise, "nach bidh ... nach bidh fhios aig duine sam bith air," ors ise. "Faigh," ors ise, "puinnsean," ors ise. "Agus nach eil thu a' cleachdadh," ors ise, "deoch a bhith agad gam feitheamh," ors ise, "nuair a thig iad?" Agus ... "Tha," ors ise. "Thalla thusa 's cuir a leithid seothach a's an deoch aigesan," ors ise. Agus ors ise, "faodaidh e falbh," ors ise, gun fhios aig duine sam bith," ors ise, "gu dè a dh'èirich dha," ors ise. 'S ann mar seothach a bha co-dhiù. Rinn e sin. Ach cò bha gan cluinntinn ach am fear eile? Agus ... Bhiodh esan, bhiodh am fear eile


daonnan a' dol nan coinneamh nuair a chitheadh e athair 's a bhràthair eile a' tighinn 's bha e uabhasach measail air a' ghille ... air a' bhràthair ... a leth-bhràthair. 'S bhiodh ... agus bhiodh an leth-bhràthair uairean ga thogail 's ga thoirt leis air a mhuin. Ach an oidhche bha seothach dh'fhalbh e nan coinneamh.  Agus dh'innis e dhan ... Cha d' ... Dh'innis e dhan ghille e. Agus cha do dh'innis e, dha a-nis ... Dh'innis e dhan ghille e co-dhiù.. Agus bha e fhèin ... Bha e fhèin shuas còmh riutha nuair a chaidh iad dhachaigh agus bha steabhag air choireigin aige agus nuair a chunnaic e an gille, a' dol a chur na glaine gu bheul thàinig e ma chuairt leis an steabhag agus thilg e a' ghlaine às a làimh agus dhòirteadh an stuff ann. Cha robh air seothach ach seo fhèin


Thug a' bhanrighinn treis air a chàineadh ... chàineadh a' ghille. Agus co-dhiù seothach làirne-mhàireach thàinig ise, an Eachair-ùrlair. "Seadh," ors ise, "dè mar a chaidh dhuibh?" "Ò," ors ise. "Dè," ors ise. Cha ... cha do dh'òl e e. Cha d' fhuair e òl," ors ise, "aig a' bhlaigeard a bha seo," ors ise. "Chaith e," ors ise, "a' ghlaine às a làimh," ors ise, "le ... le ... le caman a bh' aige na làimh." 'S gu ..." "Ò ma-thà," ors ise, "cuir thusa am fear sin a-mach," ors ise, "a-nochd," ors ise, "far nach fhaigh e e," ors ise. Agus ... còmhla ri seo ... mar seo a bha. Agus am feasgar sin nuair a bha iad a' tighinn an sineach chuireadh an gille air falbh. Chan fhaigheadh e a-staigh idir. Ach chaidh e na choinneamh-san. Agus dh'innis e dha air ais gun robh an rud ...


gun robh sgeam air a dhèanamh a-rithist agus gun e aon deur dheth òl, neo nan òladh gum biodh e ullamh. Agus 's ann mar seothach a bha co-dhiù. Thàinig an gille. Thàinig an rìgh 's an gille. 'S chaidh iad 's fhuair iad an deoch. Cha do dh'òl an gille e. Cha do rinn e ach a leigeil sìos. Leig e sìos na bhroilleach a h-uile mac deur a bha sa ghlainidh. Agus cha robh ach bhathar a' coimhead air feuch an tàinig 's cha tàinig sìon a dh'atharrachadh air a' ghille. Uel, thuirt am fear mòr ris fhèin thuirt e, "Tha e a cheart cho math dhòmhsa .. math dhòmhsa a bhith a' clìoradh air falbh às a seo. 'S e a' chrìoch a bhios ann air deireadh ma stad an rud." Agus 's e seo an rud a rinn e co-dhiù. An oidhche sin, an dèidh dhaibh a dhol a chadal dh'èirich e. Agus dh'fhalbh e


agus chaidh e gu ruige an stàball agus thug e a-mach beòthach-eich às. Agus tharraing e air ... air an rathad leis. Cha robh e fad sam bith air falbh air an rathad nuair a dh'fhairich e bob aig each eile às a dheòidh. Agus rinn e car air a shocair. Thàinig am beòthach-eich. 'S cò bh' air a muin ach ... ach am fear eile ... an gille eile, air muin an eich. "Cà 'l thusa a' dol?" ors esan. "Tha mi a' falbh," ors esan, "còmh riutsa," ors esan. "Chan eil," ors an §gi§ mac an rìgh, ors esan, "am fear bu shine, "chan eil thu a' falbh còmh riumsa idir. "Cha," ors esan. "Chan eil mise a' dol a thilleadh an siud," ors esan, "'s tha mi a' falbh còmh riutsa. Ge brith cà bidh thusa," ors esan, "bidh mise." Cha tilleadh grèim dheth, de mhac an rìgh.


Uel, cha tilleadh mac an rìgh dhachaigh aon uair 's gun d' fhuair e air falbh clìor. Rinn iad rompa co-dhiù. Agus bha iad a' falbh fad na h-oidhcheadh agus an sin am beul an latha an seothach tha ... bhuail am pathadh iad. Agus thuirt ... thuirt am mac ... 's e am fear bu shine bhuail am pathadh e agus thuirt e ris an fhear eile, "Dhia," ors esan, "mar a tha mi leis a' phathadh!" Agus bha iad air tighinn gu abhainn a bh' ann.. "Dà," ors am fear beag, ors esan. "Tha a' ghlaine a bh' agadsa ... a bh' agad," ors esan, "tha i agamsa," ors esan, "nam phòca," ors esan. "Ach," ors esan, "feumaidh sinn a nigheadh gu math," ors esan, "ma ... ma... tha feuch sinn deur aiste," ors esan, "ma ... ma ... ma ... faodaidh ... faodaidh e ar marbhadh," ors esan.


Uel, 's e seo an rud a rinn iad. 'S shuidh iad sìos agus nigh iad a' ghlaine 's bha iad ga nigheadh ùine mhòr. Agus thuirt an uair sin am fear bu shine, thuirt e, "Och," thuirt e, "tha mi a' smaointinn gum faod sinn a-nist feuchainn òl aiste." "Chan òl," ors esan, "ach taom thusa a' ghlaine," ors esan, "agus feuchaidh tu ris an ... Feuch ris an each agamsa i. Cuir ann i. Agus rinneadh seo. Dh'fheuchadh ris an each i agus cha robh an t-each fad sam bith air a leigeil sìos nuair a thuit e air a' chnoc far an robh e. "Seall siud," ors am fear òg. "Nam biodh sinne air blasad oirre bha sinn mar siud," ors esan. Thòisich iad a seo ri nigheadh agus thugadh treis eile air an nigheadh agus dh'fheuchadh ris an each eile i co-dhiù. Agus rinneadh a leithid


eile air. Mharbh i ... Mharbh i an t-each eile còmh ris. "Uel," ors am fear òg, ors esan, "cha bhi sinn a' dèanamh #stàth# a dhìth," ors esan, "Caith dhan abhainn i," ors esan. Agus 's e seo rud a rinn iad. Chaith iad bhuapa a' ghlaine. Uel, shuidh iad sìos a' leigeil an anail agus bha biadh aig a' ... Thug a' ... 'S e ... Am fear bu shine thug e leis biadh. Shuidh iad sìos a leigeil an anail pìos air falbh agus thòisich iad ri gabhail grèim de bhiadh a bh' aca. Agus thàinig speil de ... de ... tha de ... fithich. Agus thòisich iad ri %circle%-adh man ... ma na h-eich. Agus laigh iad an seo air na h-eich. Agus thòisich iad ri ... ri ag obair air itheadh nan each. Ach an ceann greise a tug iad sùil bha iad air tuiteam marbh air na h-eich. "Uel," ors am fear òg, "bheir sinn leinn na fithich," ors esan.


"Ach cha toir," ors am fear ... am fear bu shine. "Dè rud a tha sinn a' dol a dhèanamh riutha? "Thalla thusa," ors esan. "Chan eil fhios agad," ors esan, "dè am feum a dh'fhaodas iad a dhèanamh dhuinn," ors esan. "Bheir sinn leinn iad," ors esan. "Bha iad ann a dhà dheug de dh'fhithich. "Bheir sinn leinn sia am fear aca," ors esan, "agus chan eil fhios dè dh'fhaodas iad a dhèanamh dhuinn fhathast," ors esan. Uel, thug iad leotha iad 's dh'fhalbh iad 's bha iad air falbh fad an latha. 'S ann am beul na h-oidhcheadh an sineach ... Cha robh iad a' tighinn an comhair baile na sìon. Cha robh iad a' faicinn taigh na #tughadh# na sìon. Cha robh iad ach a' siubhal monadh. Ann am beul na h-oidhcheadh an sineach thug iad sùil agus chunnaic iad solas a-null air ùrlar glinne a bh' ann. Agus rinn iad dìreach air an t-solas. Agus thuirt am fear òg


"Thèid sinn a-staigh an seo," ors esan. "À chan eil fhios a'm," ors am fear bu shine, "gu dè an t-àite a th' ann." "Ge brith gu dè an t-àite a th' ann," ors am fear òg, "thèid sinn a-staigh." 'S e seo an rud a rinn iad. Co-dhiù chaidh iad a-staigh. Nuair a chaidh iad a-staigh cha robh duine a-staigh ach solas a's an taigh agus teine mòr brèagha air. Agus shuidh iad suas faisg air an teine gan garadh fhèin. Agus cha robh iad fad sam bith a-staigh nuair a thàinig ... chualas a rùp-pàp man doras agus thàinig ... thàinig ... a ... ceithir air fhichead de robairean a-staigh às deòidh a chèile. Agus 's iad a leig an èigh asta nuair a fhuair iad àsan ann. Agus "Ò," ors am fear òg, ors esan. "Tha biadh againn ana sheo ... ach co-dhiù," ors esan, "ma thogras sibh," ors esan, "a ghabhail," ors esan. "Ma leigeas sibh leinn ar beatha," ors esan, "gheibh sibhse a h-uile sìon


a tha seothach againne," ors esan". "Ò gheibheadh. 'S thugadh a-mach an dà ... a dhà dheug de dh'fhithich agus thòisich spìonadh. Bhruicheadh na fithich co-dhiù 's thòisich na robairean orra ... air an ithe 's cha deach àsan an comhair grèim dhiubh. Ach co-dhiù man tàinig an latha cha robh fear dhe na robairean ach marbh, dhe na cheithir air fhichead. Bha fitheach eadar a h-uile dithis. "Seall siud," ors an gille, ors esan, "Nach robh feum air gun tug sinn leinn iad," ors esan. "Mur am biodh," ors esan, "an àite àsan a bhith marbh bhiodh sinne marbh," ors esan. "Ò tha e coltach rium gu bheil ... gum biodh," ors a' … ors am fear mòr ... ors am fear beag am fear bu shine. Chuir iad seachad an oidhche sin co-dhiù ann an taigh nan robairean. Agus làirne-mhàireach dh'fhalbh iad. Uel, nochd iad ri baile an sineach, feasgar. Agus chùm iad sìos


chun a' bhaile. Rinn iad dìreach air a' bhaile a-staigh 's chaidh iad a-staigh ann agus chunnaic iad aon taigh mòr ana shineach a-mach an iomall a' bhaile agus %fence% timcheall air agus cha mhòr nach robh a h-uile stob a bh' air an %fhence% nach robh ceann duine air ach fear na dhà. "Thèid sinn," ors am fear òg, ors esan, "a-staigh an seo." "Cha tèid," ors a' .. ors am fear bu shine. "Tha mi cinnteach," ors esan, "gur ann a' feitheamh an dà cheann againne tha an dà stob tha siud," ors esan. "Thod," ors esan. Agus dè bha seothach ach taigh tomhaiseachan. Bha agad ri ... ceistean a chur neo ceistean a fhreagairt ... tomhaiseachain a chur neo tomhaiseachan a fhreagairt. Mar an cuireadh tu iad dh'fheumadh tu feadhainn a freagairt. Ach nan cuireadh tu iad, 's e b' fheàrr.


Agus mur an dèanadh tu sin bha an ceann ga ... bha thu call a' chinn. Ach gheibheadh tu do bhiadh 's do leaba an-asgaidh ann airson oidhche airson ... airson na tomhaiseachain. Uel, co-dhiù seothach ... A cha robh am fear mòr airson a dhol a-staigh, ach thuirt am fear beag gun rachadh iad a-staigh ann. Agus ... chaidh iad co-dhiù a-staigh. Agus dh'fhaighneachd am fear beag ... Cha robh e air fàs ... Cha robh e ach ... cnapach gu math mòr ... Dh'èigh e ... Dh'fhaighneachd e an robh na ... na briathran bha a-muigh an seo sgrìobhte an siud an robh iad ... an e ... an robh iad ceart. Thuirt iad gun robh. An robh iad airson fuireach 's gus nach robh. Thuirt e gun robh, gum fanadh iad an oidhche ann. Agus ... Uel, chuireadh air dòigh biadh dhaibh. Agus dè bha seothach ach seòrsa


de rìgh bh' air an àite. Chuireadh air dòigh biadh dhaibh agus nuair a bha iad aig am biadh an seothach thàinig e a-nuas agus dh'fhaighneachd e dhaibh dè ... co-dhiù a b' fheàrr leotha ceist a chur na ceistean fhuasgladh. Thuirt am fear beag gum b' fheàrr leotha an cur. Agus glè cheart. Bha sin ceart gu leòr. "Uel," ors esan, "innis dhòmhsa," ors esan, "biodh e ... innis e sa mhadainn dhòmhsa e," ors esan, "a' cheist a tha mi a' cur ort. Mharbh aon rud," ors esan, "dà rud," ors esan. "'S mharbh dà rud," ors esan, "dà reug," ors esan. "'S mharbh dà reug," ors esan, "ceathrar air fhichead," ors esan. "Fuasgail dhòmhsa a' cheist sin," ors esan. "Ò seadh," ors a rìgh, ors esan. "Tha i duilich am fuasgladh," ors esan. "Ò tha," ors am fear òg," ors esan ach ... Co-dhiù seothach fhuair iad am biadh 's


thàinig an seothach an suipeir 's fhuair iad an suipeir 's chuireadh gu ruige rùm iad, 's bha leaba an duine aca. Uel, bha iad an sineach a's an leabaidh agus thuirt a ... Cha robh iad fada ... 'S bu shuarach an ùine a bha iad ann uair a dh'fhairich iad doras a ... doras a' %bhedroom% ga fhosgladh. Agus nochd tè dha na mnathan-cràbhaidh bh' aig an nighinn. Bha aon nighean aig an rìgh a bha seothach. Agus nochd tè dhe na mnathan-cràbhaidh a bh' aice. Nochd i a-staigh dhan rùm. Agus ghabh i a-null gu leaba an fhir òig. "Cà 'l thu a' dol?" ors esan. "Tha mi," ors ise. "Chuir an rìgh ana sheothach mi," ors ise, "feuch ... airson feuch am faighinn fuasgladh na ceist bhuat." "Gheibh thu sin," ors esan. "Thig a-staigh dhan leabaidh an seothach." Agus chaidh i a-staigh dhan leabaidh. 'S ge brith gu dè rinn e oirre a's an leabaidh co-dhiù,


"Thalla a-nist," ors esan, "agus chan fhaigh thu a-mach gu dè ... dè a' cheist," ors esan. Dh'fhalbh i. Cha robh i toilichte. Ach cha b' fhada gus an tàinig an tè eile, dhe na mnathan-cràbhaidh a bh' aice. Agus chaidh i gu leaba an fhir òige. Agus rinn am fear òg a cheart leithid eile oirre 's a rinn e oirrese 's cha do dh'fhàg ... cha d' fhuair i a' cheist a-mach. Agus cha robh ise ach air sìon ach air falbh agus air an doras a dhùnadh às a deòidh nuair a leum e a-mach às an leabaidh. 'S chaidh e a-null far an robh am fear ... am fear bu shine: "Mach à sin thu," ors esan, "agus thalla agus bheir dhan leabaidh agamsa. Bidh nighean an rìgh a-bhos an ceartair," ors esan. "Agus nì thu a cheart a leithid oirre," ors esan, "'s a rinn mise oirre," ors esan. "Ach," ors esan, "innis dhi a' cheist," ors esan, "mam falbh i." Dh'fhalbh e 's chaidh ... leum esan an leaba a bhràthar


's leum a bhràthair a-nall 's chaidh e dhan leabaidh aigesan. Mar a thuirt b' fhìor. Cha robh fad sam bith nuair a thàinig nighean an rìgh fhèin. 'S chaidh i a-null chun na leapadh aig ... an tè a bha càch a' dol thuice. Agus cha robh agus dh'fhaighneachd esan dhith, "Cà 'l thu a' dol?" ors esan. "Tha mi," ors ise, "airson a' cheist," ors ise," fios na ceiste," ors ise, "a chuir sibh ... a chuireadh sibh," ors ise, "fhaighinn a-mach," ors ise. "Ò," ors ise, "Neo mar am faigh mi sin," ors ise, "caillidh m' athair a cheann," ors ise. "Ò seadh ma-thà," ors esan. "Thig a-staigh dhan leabaidh." Uel, chan eil fhios a'm dè rinn am fear sin san leabaidh ach co-dhiù dh'innis e dhi #feasda# mar a bha a' cheist, gun a mharbh a' ghlaine a bh' ana sheothach, gun do mharbh i dà bheòthach eich 's mharbh an dà bheòthach-eich mharbh iad a dhà dheug a dh'fhithich


'S mharbh na dhà dheug a dh'fhithich mharbh iad ceithir fhichead de robairean. Agus bha ceist eile aca ri chur sa mhadainn a-rithist. 'S ann mar seothach a bha co-dhiù. Nuair a dh'èirich iad sa mhadainn 's a thàinig iad gu am braiceis 's a thàinig an rìgh a-nuas. "Seadh," ors esan, "fhuair mi a-mach," ors esan, "fios na ceiste." "Seadh," ors ach fear òg," ors esan. Dh'innis e dha-se ... "Uel," ors am fear òg," ors esan. "Cuiridh mi ceist eile ort a-nist," ors esan, "feuch am faigh thu a-mach i. Bha mi fhìn," ors esan, "agus mo bhràthair-se," ors esan, "latha sa bheinn-sheilg," ors esan. "Agus cha robh sinn nar suidhe còmhla idir," ors esan. "Bha duine againn," ors esan, "Bha sinn ma ... a-mach pìos bho chèile," ors esan. "Agus chunna mi fhìn," ors esan, "an eala a bha siud a' tighinn," ors esan. Agus loisg mi oirre," ors esan, "agus thilg mi dhith an clogad," ors esan.


"Agus," ors esan, "cha robh i fad sam bith," ors esan, "air falbh nuair a thàinig an ath tè," ors esan. "Agus rinn mi leithid eile," ors esan. "Agus cha robh mo ... cha robh mo bhràthair-se," ors esan, "cha robh e a' faighinn creutair," ors esan, "na sìon. "Agus dh'fhalbh mi," ors esan, "agus shioft mi a-null," ors esan, "agus chaidh mi na àite agus dh'iarr mi air tighinn a-nall far an robh mise agus e a' suidhe far an robh mise," ors esan. "Agus an ceann greise," ors esan, "cha robh e fad sam bith ann," ors esan, "nuair a thàinig tè agus sin an tè a bha brèagha ceart," ors esan. "Agus loisg e fhèin oirre," ors esan, "'s mharbh e i." "Ò seadh," ors an rìgh," ors esan. "Tha sin a ghràdh," ors esan, "g' eil mias," ors esan, "air a milleadh," ors esan, "aig ... aig do #mhàthair-se#," ors esan, "agus an dà bhràthair-cràbhaidh agadsa," ors esan. "Ach," ors esan, "feumaidh e," ors esan, "pòsadh mam falbh e às a seo." "Ò uel," ors a', ors am


fear òg," dèanadh esan an rud a thogras e fhèin. Ach chan urrainn dhòmhsa an dithis a bhalasgadh." 'S ann mar seothach a bha co-dhiù. Man d'fhalbh iad às a sineach phòs mac an rìgh phòs e an nighean ... am boireannach a bha seo, nighean an rìgh bha ... nan ceist. Agus bha iad a-nist treis a' fuireach còmhla an sin agus am fear òg còmh riutha. Agus rinn am fear òg an seo, thuirt e ris an fhear eile latha, "Uel," ors esan. "Tha thusa ceart gu leòr a-nist," ors esan. "Agus," ors esan, "tha mi ... tha an t-àm agamsa a bhith a' coimhead a-nist a-mach airson rudeigin dhomh fhìn," ors esan. "Agus ò, an ann a' falbh a tha thu?" ors am fear bu shine. "Ò, 's ann," ors esan. "Chan eil mise ... reusan sam bith dhòmhsa fuireach an seo," ors esan. "Tha thus," ors esan, "ana sheo," ors esan, "'s tha do bhean agad," ors esan, "'s tha an t-àite agad," ors esan, "còmh ris ... far a bheil thu," ors esan. "'S tha mise


gun sìon," ors esan. "Agus tha mise a' dol a dh'fhalbh," ors esan. Uel, tè dhe na mnathan-cràbhaidh tè dhe na mnathan-cràbhaidh a bh' aicese thug i dha %belt%. Agus nuair a bhiodh am %belt% air chan eil fhios gu dè an spionnadh a bh' ann. Agus thuirt i dha gun robh i a' toirt siud dha. Agus thug an tè eile dha, chan eil cuimhne a'm dè thug an tè eile dha ach thug i rud seuntas dha ... bha gu feum air choireigin dha. Agus dh'fhalbh e agus dh'fhàg e slàn aca. Bha e a-nist a' falbh agus ràinig e seothach ... Chaidh e gu ruige àite eile ... baile a bha an sin. Thug e a-mach baile a bha sineach agus fhuair e obair ana shin. Agus bha e a-nist ag obair ana shineach ... Agus bhiodh am fear a bha sa bhaile sin bha ... bha ... fear a' cumail fear agus bhiodh e a' falbh a h-uile latha. 'S e "gille leabada liath-ghlas" a


feireadh iad ris. Bhiodh e a' falbh a h-uile latha air feadh a' bhaile feuch gu dè na naidheachdan a gheibheadh e. Agus bhiodh e gan innseadh dhan fhear a bh' ana sheo. Agus 's ann aig an fhear seo a bha mac an rìgh ag obair. Uel, latha ... an triob a bh' ana sheothach agus co-dhiù an triob a bh' ana sheothach, thàinig e a-staigh 's dh'fhaighneachd an duine dheth gu dè an naidheachd. Bha ... bha iad air ... torc nimh air tighinn dhan àite agus bha na daoine air a sgrathachadh 's cha chreid mi nach robh e air cur às de feadhainn

