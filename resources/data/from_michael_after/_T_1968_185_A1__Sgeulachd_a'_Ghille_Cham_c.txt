Informant : Mrs. K. Dix
Collector : Ian Paterson
SA 1968/185 A1
Sgeulachd a' Ghille Cham AT 924

Bha o chionn fhada, bhiodh daoine a' dol o eilean gu eilean 's o bhaile gu baile feuch cò b' fheàrr air bruidhinn 's cò gheibheadh làmh an uachdar air a chèile. Ach bha duine mòr an seo a bha timcheall an t-saoghail air fad, 's cha do %bheat% duine a-riamh e airson a bhith cliobhar air a theanga. Agus 's ann a chuir iad ga iarraidh ann am Muile, 's bha iad cinnteach gum %beat%-adh a h-uile duine e. Ach nuair a thàinig e, cha deadhadh duine beò na chomhair. Ghabh iad an t-eagal. Ach bha §se§ balach òg, buachaille 's gun aige ach aona sùil, às deòidh an treud. Agus chuir iad eisean, mar gum biodh airson fanaid, ris an duine mhòr. 'S nuair a ràinig iad an talla a bha seo, bha a h-uile duine a-staigh. Sheas am balach suas agus chuir an duine mòr a-mach aona mheòir, agus chuir am balach a-mach dà mheòir. Chuir an duine mòr a-mach a trì agus chuir am balach a-mach a dhòrn. Chuir ... Dh'fhalbh an uair sin an duine mòr agus thug e a-mach barra na talmhainn agus 's ann a thug am balach a-mach criomag arain a bha sa phòcaid 's e cruaidh a bhiodh aige airson a' chù. Dh'fhalbh eisean a-mach agus thug e a-mach measan na talmhainn agus thug an gille cam


a-mach gròiseid. Agus dh'fhalbh an duine an uair sin agus thug e a-mach ubhal. Agus 's ann a dh'fheuch am balach air muin a' cheann a' chriomag arain, agus leag e e, agus chuir e ann am paisean e. Ach nuair a thàinig e mun cuairt às a' phaisean a bha sin, thuirt e riutha iad a thoir an aire air a' ghille cham, nach robh mòran dha leithid, nach do thachair duine a-riamh ris a rinn an gnothaich air ach e fhèin. Agus dh'fhaighneachd iad an uair sin dhan duine mhòr gu dè na soidhneachan neònach a bha e a' cur a-mach. Thuirt e gu do chuir e a-mach aona mheur airson nach robh ann ach Dia, aon Dhia. 'S thuirt an gille cam a-mach dà mheur, gun robh an t-Athair agus am Mac ann. Chuir eisean a-mach gun robh agus an Spiorad Naomh. Chuir §eis§ an gille cam a-mach a dhòrn ach gum b' e a h-aon Dhia iad. Dh'fhalbh eisean an uair sin 's thug e a-mach toradh na talmhainn ... measan na talmhainn 's thug an gille cam a-mach toradh ... aran na talmhainn. Agus thug eisean a-mach an uair sin bàrr na talmhainn 's thug an gille cam a-mach gròiseid. Agus thug esan a-mach an uair sin ubhal agus dh'fheuch an gille cam a' chriomag arain air a chionn nach fhaigheadh tu do bhiadh an-asgaidh, gur e ... gun robh

