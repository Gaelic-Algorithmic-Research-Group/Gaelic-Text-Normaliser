agus cuireadh aca. Cha robh Iain idir air a' chuirm a bha seo. Cha do dh'iarradh idir e. Cha robh ann ach na daoine mòra fhèin. Bha an nighean ceart gu leòr. Bha i a-mach 's a-staigh, ach cha robh i a' fuireach fada còmhla riutha. Ach bha companach, Longan a bha seo, bha e ann, agus thòisich iad air bruidhinn mu Iain agus mu nighean an owner.

Cha robh duine a bha a-staigh aig an àm nach robh eòlach air Iain, agus cha robh gràin aig duine aca air. Ach cha robh an t-owner cha robh gràin aige air cuideachd fhad 's a dh'fhanadh e clìoras an nighean aige. 'S e sin an aon eagal a bh' air gum faodadh e an nighean aige a chur far an rathad, nach robh leithid a-riamh freagarrach ann an dòigh sam bith. Ach co-dhiù nuair a sgaoil iad an oidhche sin an làrna-mhàireach, chuir an t-owner fios air Iain agus gun robh gnothach aige ris. Chaidh e suas far an robh e. Dh'fhaighneachd e dheth ... "Tha a-nist," ars esan, "riaghailt agamsa," ars esan. "Chan eil gin dhe na clèirich," ars esan, "nach bi a' falbh," ars esan, "air bhòidse," ars esan, "còmhla ris na sgiobairean," ars esan, "a-null dha na dùthchannan cian. Agus tha an t-àm air tighinn," ars esan,


gum feum thusa," ars esan, "falbh. Feumaidh tu," ars esan, "falbh air tè dhe na bàtaichean. Agus feumaidh "tu a leithid seo de bhathar a thoirt leat," ars esan, "agus a reic, agus bathar ùr," ars esan, "a cheannach thall," ars esan, "a bheir thu leat a-nall. Tha sin," ars esan, "na riaghailt agamsa," ars esan, "a h-uile gin dhe na clèirich." "Ò ma-thà an riaghailt sin agaibh," ars Iain, ars esan, "carson nach dèan mise sin mar a nì càch?" "Ò ma-thà," ars esan, "tha a leithid seo a bhàta agamsa," ars esan, "agus a leithid seo a sgiobair," ars esan, "agus thèid thu innte nuair a bhios i falamhaichte agus i a' dol a-null," ars esan, "a dh'iarraidh luchd. Tha luchd," ars esan, "ri chur innte," ars esan, "agus tha fear eile ri tighinn, agus 's tusa," ars esan, "a dh'fheumas 's a ghabhas sin," ars esan, "a thaghadh, chionn," ars esan, "'s e na daoine sin," ars esan, "a tha gam chumail-sa a' dol," ars esan. "Chan eil," ars esan, "foghlam mòr agamsa idir," ars esan, "ged a tha," ars esan, "gu leòr agam," ars esan, "dhen t-saoghal," ars esan. "Chan eil ionnsaichte idir," ars esan. "Cha dèan mi," ars esan, "sgrìobhadh no leughadh," ars esan, "mar a nì thusa idir. Agus 's e do leithid-sa," ars esan, "a tha a dhìth orm." Ach co-dhiù cha robh seo a' còrdadh ri Iain ro mhath idir. Bha e a' smaoineachadh gum faodadh gura h-e trioca a bh' ann. Agus nuair a fhuair e cothrom air nighean an owner dh'innis e dhi gun robh a h-athair a' dol ga chur-san air falbh còmhla ri fear dhe na sgiobairean airson am bathar a bha innte a' dol a-null a reic agus bathar ùr a cheannach thall nuair a thigeadh i a-nall, gur ann aige bha sin ri


dhèanamh. "Och," ars ise, "na cuireadh sin ... Bheil e," ars ise, "ag iarraidh ortsa," ars ise, "falbh?" "Tha." "Well," ars ise, "tha," ars ise, "ceart gu leòr," a' cur air falbh," ars ise, "'s an clèireach," ars ise, "bliadhna ma seach," ars ise, airson an adhbhair a tha sin. Ach," ars ise, "theirig thusa còmhla ri a leithid seo a sgiobair, agus 's e a' chiad fhear," ars ise, "a tha a' falbh. Agus cuiridh mi fhìn air dòigh dhut," ars ise, "a h-uile sìon," ars ise, "a dh'fheumas tu," ars ise, "a thoirt leat, agus a h-uile sìon a dh'fheumas tu a cheannach thall, agus bheir mi litir," ars ise, "dhut," ars ise, "airson a thoirt dhan sgiobair." 'S ann mar seo a bha. Nuair a bha am bàta a bha seo deiseil chaidh Iain òrdachadh innte. Agus bha a h-uile sìon aige a dh'fheumadh e air a chur air pàipear air an robh a làimh. Agus nuair a fhuair e air bòrd chaidh e far an robh an sgiobair 's thug e dha an litir. Bha e a-nist, tha e coltach, eadar a h-uile sìon a bh' ann, gun robh aig Iain ri bhith a' cadal ann an seòmar an sgiobair fhèin a's a' bhàta agus a h-uile ceartas a ghabhadh toirt dha a thoirt dha o dh'fhalbhadh e gun tilleadh e. Agus nuair a ràinig iad thall co-dhiù thòisicheadh air cur a-mach a' bhathar, 's bha iad ga chreic an siud 's a seo. Agus nuair a bha e a-mach thugadh a-mach a bha seo 's thòisicheadh air 's coimhead suas gu dè na stuthannan a


bha a' dol a thighinn a-nall, 's ... luchdachadh airson a chur innte airson tighinn a-nall. Agus bha mòran de stuthannan agus ... ann air an turas a bha seo nach b' àbhaist a bhith a' tighinn a-nall idir, eadar measan 's a h-uile seòrsa eile nach b' àbhaist dhaibh a bhith a' faighinn, ach gun robh beagan a' dol roimhe seo. Chaidh a luchdachadh co-dhiù leis a h-uile seòrsa bu daoire na chèile eadar sìoda 's measan 's a h-uile sìon bu daoire na chèile. Agus rud glè neònach 's i a' chiad tè dhe na bàtaichean a bha a-bhos ann an Lunnainn agus càch gun tighinn fhathast. Thòisicheadh air cur a-mach a' chargo às a' bhàta 's ga chur suas chun na stòraichean dha na bùithean. Agus nuair a bha e a-mach thàinig càch an uair sin 's bha e a' dol chun nan stòraichean eile. Ach co-dhiù mun tàinig ceann sia mìosan bha a' chuid bu mhotha dhen a luchd a bh' ann an soitheach Iain air a reic, agus bha barrachd airgid aca a-staigh airson an luchd a bh' ana shin na bh' aca airson sia bhòidsichean eile aig sgiobair roimhe sin. Agus bha fios ag an owner. Fhuair e a-mach a-mach a h-uile dad. Bha e a' faighinn na cunntais ma choinneamh an ceann a h-uile seachdain mar a bhithte a' creic ... mar a bhithte a' creic gach dad a bhiodh a's na bùithtean. Ach thug e an aire dha seo co-dhiù, agus thàinig e ann am bruidhinn na h-ighne aige fhèin an oidhche a bha seo, agus... "Dearbh," ars esan, "feumaidh," ars esan, "g' eil ionnsachadh mòr," ars esan, "aig a' ghille a tha siud," ars esan, "on a tha mise," ars esan, "ghabh mi bùth an toiseach," ars esan, "on a ghabh mi turas ri bàta," ars esan, "cha tàinig uiread," ars esan, "a-staigh," ars esan,


"de dh'airgead airson bathar," ars esan, "agus a thàinig," ars esan, "air an turas," ars esan, "a bha Iain air falbh." "Gu dearbh," ars ise, "cha tàinig. Nam biodh," ars ise, "riaghladh," ars ise, "na seachd luingeas," ars ise, "aig Iain, dhèanadh sibh ann am bliadhna," ars ise, "barrachd airgid agus a rinn sibh a-riamh." "Bheil thu fhèin ag ràdh," ars an t-%owner%, ars esan, "gu bheil sin ceart?" "Siud," ars ise, "mar a tha mise... Tha siud," ars ise, "cho ceart agus a tha mise ga chantail ribh. Nan toireadh sibhse dha," ars ise, "an riaghladh air fad air na seachd luingeas. Agus cha robh reusan sam bith agaibh," ars ise, "rud eile dheth, e fhèin a bhith a' falbh annta. B' urrainn dha," ars ise, "suidhe ana sheo," ars ise, "agus sgrìobhadh," ars ise, "a h-uile sìon," ars ise, "bhiodh aca ri cheannach thall agus an litir sin a thoirt dhan sgiobair agus gheibheadh e fhèin e." "An-dà," ars esan, "tha thu glè cheart an sin. Tha sin," ars esan, "cho fìor 's a tha thu ga chantail," ars esan, "agus nì mi e cuideachd." 'S ann mar seo a bha. Fhuair Iain an riaghladh airson bathar a dh'fheumadh iad a reic agus a b' fheàrr a fhreagradh dhaibh a reic ann an Lunnainn, gur e Iain a dh'fheumadh òrdachadh os cionn a h-uile duine eile 's os cionn a h-uile clèireach a bh' aca. A' chiad turas co-dhiù a bha na seachd luingeas agus a thàinig iad a-staigh agus a chaidh na bathraichean a-null a reic mar a thuirt an nighean, rinn e uiread a's a' bhliadhna sin cha mhòr agus a rinn on a chaidh e air ceann owner-eachd


agus air ceann bhùithean an toiseach. Bha e ag ràdh ris fhèin an uair sin, an t-%owner%, gura bochd fhèin nach robh Iain o dhaoine-uaisle mar a bha e fhèin, agus gura math gu dearbh maids a bh' aig an nighinn aige-san ann an Iain. Ach co-dhiù oidhche dhe na h-oidhcheannan dh'fhaighneachd e dhen nighinn, "Bheil thusa," ars esan, "toil agad," ars esan, "de dh'Iain," ars esan, "neo gun robh thu am beachd," ars esan, "gum biodh e agad mar chompanach?" "Tha," ars esan, "'s fhada on uair sin, agus," ars ise, "bidh e agam cuideachd." "An-dà," ars esan, "chan eil sìon," ars esan, "gam chumail-sa," ars esan ... "Chan eil sìon agamsa eadar an dithis agaibh," ars esan, "ach aon rud. Tha mise a' faicinn," ars esan, "g' eil Iain," ars esan, "ionnsaichte, agus gura h-aithnte dha," ars esan, "mòran nach aithnte dhòmhsa idir, no ma dh'fhaoidte nach aithnte dhutsa cuideachd. Ach," ars esan, "na dheòidh sin," ars esan, "chan eil," ars esan, "gluasad," ars esan, "an duine-uasail idir aige. 'S tha sin," ars esan, "ga dhìth. 'S nam biodh sin aige," ars esan, "chan fhaca mise," ars esan, "gun a-riamh," ars esan, "a chuirinn air thoiseach air," ars esan, "airson," ars esan, "a bhith agadsa mar chompanach." "Ò," ars ise, "tha e," ars ise, "uasal gu leòr," ars ise. "Chan eil dad," ars ise, "ceàrr air," ars ise, "a's an dòigh sin. Agus chan e nach tàinig e a dhaoine-uaisle cuideachd." "Bheil thu a' smaoineachadh," ars esan, "gur ann o dhaoine-uaisle a tha e?"


"Tha," ars ise, "Tha mi cinnteach ann." "Ò seadh," ars esan. Ach co-dhiù dh'fhalbh e, agus cha do leig e air dad. Ach a cheart sgiobair a bha seo a bha Iain còmhla ris thall a's na dùthchannan Innseabh, chuir an t-owner brath air, agus thàinig e a-nuas far an robh e. "An-dà," ars esan, "'s e turas a bh' agam riut," ars esan, "tha," ars esan, "Iain a tha siud," ars esan, "a rèir coltais," ars esan, "am beachd," ars esan, "an nighean agamsa a phòsadh. Agus," ars esan, "'s ann a tha am beachd," ars esan, "gu i fhèin airson gum pòs i esan. Agus ged a tha Iain," ars esan, "na dhuine ionnsaichte," ars esan, "na dhuine foghlamaichte," ars esan, "chan eil," ars esan, "gluasad," ars esan, "an duine-uasail idir aige." "Nach eil?" ars an sgiobair. "Ò," ars esan, "chan eil. Tha," ars esan, "siud às aonais," "Ò nach fhaodadh e," ars an sgiobair, "a bhith uasal gu leòr," ars esan, "ma dh'fhaoidte," ars esan, "ged nach biodh," ars esan, "an gluasad nach eil sibhse a' faicinn an sin, nach biodh e a's a' ghille?" "Ò," ars esan, "chan eil," ars esan. "Chan ann o dhaoine-uaisle a thàinig e idir. Tha mi ag aithneachadh sin," ars esan. "Tha," ars esan, "mi airson," ars esan, "airson gun rachadh sibhse," ars esan, "gu ruige Èirinn agus gum faiceadh sibh," ars esan, "pàrantan," ars esan, "Iain agus gum faiceadh sibh," ars esan, "an suidheachadh agus gum faigheadh sibh a-mach," ars esan, "gu dè na daoine a th' annta. Agus nam


faighinn sin a-mach," ars esan, "bhithinn," ars esan, "toilichte gu leòr. Ach," ars esan, "cha bhi mi toilichte gu bràth gum faigh mi a-mach," ars esan, "gu dè na daoine o bheil e. Ach nan rachadh tusa ann," ars esan, "'s tu an aon duine," ars esan, "ris an earbainn," ars esan, "a dhol ann agus an fhìrinn innse dhomh," ars esan. "Bhithinn uabhasach toilichte nan rachadh tu ann." "Ò," ars an sgiobair, ars esan, "thèid mise ann," ars esan, "gun teagamh." "Nis," ars esan, "cha bhi fhios aig duine," ars esan, "gum falbh thu," ars esan, "no càit," ars esan, "a bheil tha dol. Agus chan innis ... chan fhaigh iadsan a-mach e, a h-aon seach a h-aon aca. Agus bheir thu brath thugamsa ana sheo," ars esan, "nuair a chì thu," ars esan, "na pàrantan, agus," ars esan, "feumaidh tu," ars esan ... "Tha mi," ars esan "a' dol gad chur air do mhionnan," ars esan, "mum falbh thu." "Ò," ars an sgiobair, ars esan, "nach fhaod sibh sin," ars esan. "Gheibh sibh mise," ars esan, "chan eil mise a mhionnachadh ach an fhìrinn co-dhiù," ars esan, "ann am puing dhen t-seòrsa sin." "Ceart gu leòr ma-thà." Dh'fhalbh e agus chaidh e a-mach agus fhuair e dithis nighean an sin 's thugadh a-staigh dhan rùm iad. Agus fhuair e ana shin claidheamh, seann chlaidheamh. "Nist," ars esan, "feumaidh tu mionnachadh air a' chlaidheamh ud an siud," ars esan, "nach innis thu facal," ars esan, "dhòmhsa nuair a thilleas


tu," ars esan, "ach an dearg fhìrinn," ars esan, "mar a chunna tu agus mar a chuala tu." "Ò nì mise sin," ars an sgiobair. 'S ann mar seo a bha. Ach bha amharas aig an nighinn gun robh rudeigin a' dol a thachairt co-dhiù, agus dh'iarr i air Iain a dhol sìos far an robh an sgiobair feuch gu dè bha e a' dèanamh a-staigh acasan an-diugh. Dh'fhalbh Iain nuair a bha am feasgar ann 's a bha a h-uile dad, 's ghabh e sìos far an robh an sgiobair. Dh'fhaighneachd a dheth gu dè ... robh turas sam bith aige ris. "An-dà," ars esan, "chuala mi," ars esan, "gun robh sibh shuas ann an taigh," ars esan, "mo mhaighstir an siud," ars esan, "agus tha e glè neònach leam," ars esan. Tha mi a' smaoineach," ars esan, "gun robh turas àraid air choireigin aige ribh an-diugh." "An-dà," ars esan, "bha turas aige rium," ars esan, "ceart gu leòr," ars esan, "agus ... ach," ars esan, "na cuireadh sin cùram sam bith ortsa. Tha mise," ars esan, "air mo chur air mo mhionnan, agus chan fhaod mi," ars esan, "sìon innse," ars esan. "Ach," ars esan, "na biodh cùram sam bith ortsa," ars esan, "ann an dòigh sam bith," ars esan, "gun cuir mise sìos," ars esan, "ann an dòigh sam bith, no air aon neach," ars esan, "a bhuineas dhut. Cuiridh mise," ars esan, "am bodach air dòigh," ars esan, "ceart gu leòr nuair a thilleas mi." "Glè mhath, ma-thà," ars Iain. Dh'fhalbh an sgiobair co-dhiù agus ràinig e Èirinn. Agus chaidh e a-staigh do Bhaile Àtha Cliath


agus bha e a' forfhais feuch am faigheadh e a-mach càit an robh athair Iain a' fuireach. Mu dheireadh thall fhuair e cuideigin a dh'innis dha far an robh e a' fuireach. Bha e a' fuireach a-mach pìos às a' bhaile. Co-dhiù an latha bh' ana sheo, an dèidh dha a dhìnneir a ghabhail 's a ghabh e a-mach, sheall cuideigin dha far an robh taigh a ... agus rinn e dìreach air. Nuair a bha e a' teannadh air cha robh ach toll an siud 's an seo air, an tughadh air falbh dheth, paidseachan dhen tughadh air, agus chitheadh e na cabair an siud 's an seo air fheadh mar a bha na sgrathan air falbh dheth. Bha seann ghàrradh mun cuairt an taighe uaireigin, agus bha e air tuiteam na bheàrnachan an siud 's an seo. Agus bha ceàrdach bheag aige a-mach on doras, agus bha e glagadaich innte ana shin le òrd. Ghabh an sgiobair a-staigh agus sheas e dìreach air beulaibh na ceàrdaich. Bha an gobha ag obair air òrdarachd. Thàinig an seo an gobha a-mach agus e a' crathadh a làmhan. Agus ... "Seadh, a dhuine," ars esan, "an e turas," ars esan, "a th' agad a-staigh an seo." "Ò chan eil mòran agam," ars esan, "ach tha mi coma ged a rachainn a-staigh." Chaidh e a-staigh dhan cheàrdaich ana shin, 's bha an gobha ag obair air òrdarachd ana shineach, cuir a-mach iarainn air choireigin. Dh'fhaighneachd e dheth cò às a thàinig e, na robh turas sam bith aige ris. Ò thuirt e nach robh turas sam bith, ach nach do rinn e ach tadhal a-staigh, gun robh e a' fuireach ann a leithid seo shìos a's a' bhaile, nach do rinn e ach a' gabhail cuairt a-nuas a's an dùthaich. "Ò seadh," ars esan. "'S ioma uair a chunna mi," ars esan, "fear dhe d' sheòrsa air fheadh seo."


Ach co-dhiù a's an àm, cò thàinig a-mach ach nighean mhòr bhrèagha agus còta breac oirre, agus thuirt i ris a' ghobha. "Tha," ars ise, "an dìnneir deiseil." "Ò seadh, bidh sin ceart gu leòr," ars an gobha. "Bidh mi a-staigh an ceartair." Chaith an gobha bhuaithe co-dhiù an t-òrd agus na h-iarainn, agus gu dè thòisich each air dèanamh uisge agus a' nighe a làmhan a's an uisge aige fhèin. Agus nuair a bha e ullamh dheth sin ghabh e a-null gu tobar an iarainn far am biodh iad a' temper-adh an iarainn agus nigh e làmhan ana sin. Agus bha aparan air craiceann gobhair, agus thiormaich e làmhan a's an aparan. Ghabh e a-mach. "An tig thu," ars esan, "a-staigh," ars esan, "dhan taigh agam?" ris an sgiobair. "Ò thèid gu dearbh," ars an sgiobair. "Thèid mise," ars esan, "a-staigh còmhla riut." Chaidh e a-staigh. Thugadh dha furm ana shin 's shuidh e air an fhurm. "Bheil feum agaibh," ars an gobha, "air biadh?" "Ò," ars esan, "chan eil. Chan eil feum agam," ars esan, "air biadh idir. Tha mi," ars esan, "air mo dhìnneir a ghabhail, ach," ars esan, "gabhadh sibhse," ars esan, "ur biadh." Bha còigear nigheanan a-staigh ana shin, agus a' bhean aig a' ghobha 's an gobha fhèin. Agus dh'fhalbh bean a' ghobha agus thug i a-nall bòrd à taobh an taighe. Agus cha robh casan idir air a' bhòrd ach mar gum faiceadh sibh còmhla mhòr. Agus shuidh an còigear nigheanan agus an gobha air furm am meadhan an ùrlair, agus chuireadh an


am bòrd a bha seo air an glùinean. Agus chuireadh an uair sin clàr buntàta agus bainne ghobhar air a' bhòrd, agus thòisich iad air gabhail an dìnneir. Bha doras a' ghobha fosgailte, agus an ceann treise nochd gobhar a-staigh, agus ghabh i suas chun a' bhùird agus chuir i sròn air a' bhòrd, agus dh'fhalbh an gobha agus shrad e thuice buntàta dhen a bh' air a' chlàr shìos a cheann shìos an taighe, agus dh'fhalbh a' ghobar às a dheòidh. 'S cha b' fhada gus an tàinig tè eile, agus chuir i fhèin a sròn air a' bhòrd. Shradadh buntàta thuicese. Ach mu dheireadh thall thàinig seachd gobhair, agus bha a h-uile tè dhiubh air a riarachadh, agus fhuair iad buntàta an t-aon. Na dheòidh sin cha do chùm sin modhail iad. Dh'fheumadh iad a h-uile rùsg a bheireadh iad far a' bhùntata a shradadh sìos chun na gobhair feuch am fanadh iad bhon bhòrd. Ach co-dhiù ghabh iad an dìnneir, agus chuireadh a-null am bòrd. Agus nuair a bha a h-uile sìon seachad thuirt an sgiobair riutha gun robh e a' dol a dh'fhàgail latha math aca, gun robh e a' dol a dh'fhalbh, ach gu bu toigh leis fear an taighe a dhol a-mach cuairt còmhla ris agus turas beag aige ris. "Ò seadh," ars an gobha, ars esan, "tha sin glè mhath," Dh'fhalbh an gobha còmhla ris, 's dh'fhàg an sgiobair slàn aig an fheadhainn a bha a-staigh aig na h-igheanan 's aig a' chaillich. Dh'fhalbh an gobha a-mach ceum còmhla ris an sgiobair. 'S bha iad a' coiseachd a-mach air an socair, 's ... "Nist," ars an sgiobair, ars esan,


's e an turas," ars esan, "a bh' agam ribh uile gu lèir," ars esan, "on a bha mi," ars esan, "anns a' bhaile a bh' ana seo, tha," ars esan, "gille leibh," ars esan, "tha fios agaibh," ars esan, "Iain, tha," ars esan, "a' fuireach," ars esan, "a's a' bhaile a's a bheil mise a' còmhnaidh," ars esan, "ann an Lunnainn. Agus," ars esan, "tha mi gu math eòlach air," ars esan, "agus tha toil agam," ars esan, "on a thàna mi ana sheo," ars esan, "innse dhuibh," ars esan, "g' eil e gu math." "Ò ma-tà," ars an gobha, ars esan, "tha mise glè thoilichte," ars esan, "g' eil e gu math. 'S dè mar," ars Iain ... ars an gobha, ars esan, "a tha e a' faighinn air aghaidh an sin no gu dè tha e a' dèanamh?" "Ò," ars esan, "tha e ann an deagh obair. Agus," ars esan, "chan eil mise," ars esan, "a' dol a thoirt cunntais mhòr air an-dràsta," ars esan, "ach suarach an ùine," ars esan, "gus am faigh sibh a-mach," ars esan, "mu dheoghainn Iain," ars esan. "Ma dh'fhaoidte nach bi sibh glè fhada gum faic sibh e cuideachd. Tha mi a' smaoineachadh," ars esan, "g' eil e a' dol a phòsadh an ùine nach bi fuathasach fada. Ach," ars esan, "mun tachair sin agus gheibh sibh pèin brath," ars esan. "'S dòcha gum faic sibh e fhèin. 'S e sin," ars esan, "thug ormsa tadhal," ars esan, "far an robh sibh," ars esan, "airson," ars esan, "brath a thoirt dhuibh g' eil e gu math agus g' eil a h-uile ... g' eil e a' faighinn air aghaidh uabhasach fhèin math." "Ò ma-tà," ars an gobha, ars esan, "cha b' urrainn dhòmhsa," ars esan, "naidheachd," ars esan, "fhaighinn," ars esan


"na b' fheàrr na sin. 'S tha mi a' toirt mòran taing dhuibh airson gun do thadhail sibh." Dhealaich e fhèin 's an sgiobair. Agus cha b' fhada gus an robh ... gun tàinig an sgiobair a' cheann-uidhe. Agus cha robh e uabhasach fada an dèidh sin a ruighinn nuair a chaidh e gu taigh an owner. "Seadh a-nist," ars esan, "tha mi," ars esan, "a' dol a chur ceist sam bith ort," ars esan, "an-dràsta," ars esan. "Ach," ars esan, "bidh," ars esan, "cruinneachadh beag againn ana sheo a-nochd, agus thig thu a-nuas," ars esan, "aig a leithid seo a dh'uair. Agus bidh toil agam," ars esan, "cuirm bheag a dhèanamh," ars esan, "dhut fhèin," ars esan, "airson do dhragh, agus," ars esan, "dhan an luchd-eòlais eile," ars esan, "a th' agam fhìn ana seo. Agus thig a-nuas," ars esan, "a-nochd," ars esan, "aig a leithid seo a dh'uair." "Glè cheart," ars an sgiobair. 'S ann mar sin a bha. Nuair a bha an uair suas chaidh an sgiobair suas gu taigh an owner, 's chaidh e a-staigh dhan t-seòmar mhòr a bha sin. 'S bha feadhainn a-staigh ana shin a bhuineadh dhan owner fhèin, an luchd-eòlais a bh' aige. Bha bòrd mòr air a chur air dòigh an sin airson biadh dhan chuideachd air fad, biadh is deoch 's a h-uile seòrsa. Thàinig an t-owner mun cuairt, agus "Nist," ars esan, "a mhaighstir," ars esan, "bu toigh leam," ars esan, "mun gabh sinn," ars esan, "biadh no deoch," ars esan, "gum faigheamaid a-mach," ars esan, "gu dè mar," ars esan, "chaidh do thuras leatsa, no gu dè an


naidheachd a th' agad dhuinn." "Ò," ars an sgiobair, ars esan, "ur toil fhèin." "Ma-thà," ars esan, "nam biodh tu cho math," ars esan, "agus gu sioft thu shuas ana shiod," ars esan, "agus gun innseadh tu gu rèidh,  riaghailteach," ars esan, "a h-uile sìon mar a thachair dhut. Chan eil sinne a' dol a chur ceist ort," ars esan. "Ach tha comas bruidhne agad fhèin," ars esan, "agus innis a-nist," ars esan, "nar làthair ana sheo na chunna tu 's na chuala tu." "An-dà," ars esan, "a's a' chiad àite," ars esan, "fhuair mise," ars esan, "ionnsachadh," ars esan, "air taigheadas athair Iain," ars esan, "agus," ars esan, "ma fhuair," ars esan, "ma fhuair," ars esan, "'s ann orm," ars esan, "a bha nàire," ars esan, "a' dol chun an taighe aige. Chan eil," ars esan, "taigh," ars esan, "an seòrsa," ars esan, "a's a' bhaile an seo," ars esan, "idir idir," ars esan, "a tha coltach," ars esan, "ri taigh an duine," ars esan, "a's a' chiad àite. "Tha gàrradh timcheall air," ars esan, "agus," ars esan, "chan ann mar tha gàrraidhean," ars esan, "an àite a tha seo: Tha," ars esan, "gàrradh beag air cùl," ars esan, "timcheall thaighean," ars esan, "agus geata dùinte," ars esan, "an siud. "Ach," ars esan, "cha b' ann mar sin a bha am fear ud. Bha trì gheataichean," ars esan, "air a' ghàrradh a bha siud, agus bha a h-uile gin dhiubh fosgailte. Cha robh eagal no cùram," ars esan, "cò rachadh a-staigh orra. Bha," ars esan, "de dh'uinneagan," ars esan, "air taigh an duine," ars esan, "gura gann," ars esan, "a dheargadh," ars esan, "an clèireach as fheàrr a th' agad," ars esan, "air an cunntais. Nuair a chaidh mise chun an taighe an toiseach," ars esan, "cha robh fios a'm," ars


esan, "bha mi aineolach air cà rachainn. Ach," ars esan, "chuala mi glag ga bhualadh, agus rinn mi dìreach," ars esan, "air an ath bhualadh an glag. Agus nuair a ràna mi sin," ars esan, "bha mi a' faireachdainn", ars esan, "duine a-staigh," ars esan, "ana shineach taigh beag. Agus an ceann treise," ars esan, "thàinig an duine fhèin," ars esan, "a-mach," ars esan, "agus dh'iarr e orm," ars esan, "dh'fhaighneachd e cò mi. Dh'innis mi dha gun robh mi a-mach air turais. "Nach tig thu," ars esan, "a-staigh?" "Thuirt mi ris," ars esan, "gun rachadh. Chaidh mi a-staigh ana shin," ars esan, "do thaigh beag," ars esan, "grinn," ars esan, "agus dearbh," ars esan, "bha iomadach rud na bhroinn," ars esan, "nach urrainn mise," ars esan, "innse dhuibh. Ach," ars esan, "a's an àm," ars esan, "an deach mi a-staigh," ars esan, "thàinig," ars esan, "boireannach òg," ars esan, "dreachail," ars esan, "a-mach," ars esan, "agus thuirt i ris," ars esan, "gun robh an dìnneir deiseil. Bha," ars esan, "thuirt e rithe," ars esan, "gun robh siud," ars esan, "ceart gu leòr gum biodh e a-staigh o chionn treise. Dh'fhalbh e," ars esan, "agus chaidh e a-null," ars esan, "agus thòisich e air dèanamh uisge, agus chaidh e a-null," ars esan, "agus gu uisge a bh' ann," ars esan, "tobar uisge, agus," ars esan, "a' phìob ars esan, "a bha ... a's a robh an t-uisge a' tighinn," ars esan, "tha mi ag ràdha riut le cinnt," ars esan, "gura gann," ars esan, "a bha de dh'òr na de dh'airgead agad airson na cheannaicheadh i. Agus na bha do dh'iongantasan eile timcheall oirre," ars esan, "chan urrainn mi," ars esan, "a chur ann am briathran dhut." Dh'fhalbh e nuair sin," ars esan, "agus


thòisich e air nighe," ars esan, "a làmhan," ars esan, "ann an uisge airgid, agus thiormaich e iad," ars esan, "le searadair," ars esan, "nach eil sìon a dh'fhios agamsa," ars esan, "gu dè," ars esan, "an seòrsa stuth," ars esan, "a bh' ann. Chan fhaca mi," ars esan, "gin a-riamh dhen t-seòrsa. Agus dh'fhaighneachd e dhìom," ars esan, "an rachainn a-staigh," ars esan, "còmhla ris, 's thuirt mi ris," ars esan, "gu dearbh gun rachadh. Nuair a chaidh sinn a-staigh," ars esan, "thugadh, ars esan, "suas an sin," ars esan, "do sheòmar mi," ars esan, "'s thugadh dhomh," ars esan, "àite-suidhe. Agus b' e sin," ars esan, "an t-àite-suidhe. Cha do shuidh mi," ars esan, "air cathair a-riamh," ars esan, "fhathast," ars esan, "a bha," ars esan, "cho fìor eireachdail rithe. Agus," ars esan, "an stuth a bh' air a h-uachdar," ars esan, "mar chòmhdach," ars esan, "cha do rinn mi a-mach idir," ars esan, "cò air a bha e air a dhèanamh. Ach gu dearbh," ars esan, "bha e cofhurtail. Thug iad thusa an uair sin," ars esan ... "Dh'fhaighneachd iad dhìomsa," ars esan, "an robh mi airson dìnneir, 's thuirt mi gu dearbh fhèin gun robh mi a' toirt mòran taing dhaibh, gun robh mi air mo dhìnneir a ghabhail. Chaidh iad an uairsin," ars esan, "chun a' bhùird, agus," ars esan, "bha," ars esan, "còig baintighearnan ann, agus an duine fhèin agus a' mhaighdean ... a bhean, agus chaidh iad chun a' bhùird. Agus b' e sin," ars esan, "am bòid. Bha," ars esan, "ceithir chasan deug," ars esan, "a' cumail suas," ars esan, a' bhùird a bha sin. Agus," ars esan, "airson an dath a bh' air," ars esan, "chan urrainn dhòmhsa,"


ars esan, "innse dhuibh. Cha robh," ars esan, "dath air a smaointicheadh sibh nach robh e ann. Bha," ars esan, "còigear," ars esan, "de mhaighdeanan," ars esan, "nan suidhe," ars esan, "aig a' bhòrd. Agus," ars esan, "an t-èideadh a bha mu an casan," ars esan, "ged is iomadh èideadh rìomhach," ars esan, "a thug mise às na h-Innsibh," ars esan, "chan fhaca mi," ars esan, "chan fhaca mi," ars esan, "gin dhen t-seòrsa ud fhathast. Cha robh," ars esan, "dath," ars esan, "a bha 's a' bhogha-fhrois," ars esan, "nach robh air an ... agus," ars esan, "iomadach dath nach eil idir innte. B' e seo a-nist, tha fhios agaibh, breacadh an teine, nuair a bhiodh iad gan garadh, fhios agaibh, mun teine am meadhan ... 's an teine ann am meadhan an ùrlair. Agus b' e na ceithir chasan deug a bha fon ... fon bhòrd b' e sin an còigear nigheanan agus e fhèin 's a' chailleach a' cumail suas a' bhùird air an glùinean. Bha na seachd gobhair a-nist, thuirt e ... ars an sgiobair, ars esan, "bha seachd searbhantan," ars esan, "a' frithealadh dhan bhòrd. Ged nach robh a' chuideachd cho mòr," ars esan, "bha iad ann," ars esan, "agus cha robh gin dhiubh," ars esan, "nach robh a' faighinn," ars esan, "nach robh a' tighinn a-nuas an-dràsta 's a-rithist. Dh'innsinn," ars esan, "ceud rud eile dhuibh," ars esan, "ma tha toil agaibh." "Tha mi fhìn a' smaoineachadh gu dearbh," arsa cuideigin, agus tha mi a' creidsinn gura h-e companach an owner a bh' ann, "tha mi a' smaoineachadh," ars esan,


gu do dh'innis thu gu leòr. Gu dè an reusan," ars esan, "air a bhith," ars esan, "dhut an còrr innse," ars esan, "nach eil," ars esan, "na daoine," ars esan, "a rèir choltais," ars esan, "chan eil a leithidean idir ann." "Ò," ars an t-%owner%, ars esan, "tha mi a' faicinn," ars esan, "gu bheil," ars esan, "ge brith dè," ars esan, "a chunna mise air Iain," ars esan, "tha mi a' dèanamh dheth," ars esan, "nach robh an uaisle idir ann," "An-dà, mur a bheil an uaisle ann," ars an sgiobair, ars esan, "gu dearbh," ars esan, "chan e cion," ars esan, "agus nach eil gu leòr mhòr dhith," ars esan, "na athair 's na mhàthair, agus," ars esan, "na pheathraichean." Agus leis a sin cha do chuireadh an còrr cheistean air an sgiobair. Ach bha a h-uile sìon rèidh do dh'Iain agus do nighean an owner às a dheòidh sin. Agus bu shuarach an ùine a bha iad às a dheòidh sin gus do phòs iad. Banais mhòr a mhair fad sheachd latha. Ach mun do ... Rinneadh a h-uile cuid mun do rinneadh a' bhanais a bha sin, fhuair Iain tiotadh a-null gu ruige Èirinn, agus thug e a-null a chòigear pheathraichean, 's e sin na bha gun phòsadh dhiubh. Agus dh'èidicheadh iad ann an aodach cho grinn agus cho eireachdail agus a ghabhadh dèanamh, a chionn bha sin furasta gu leòr do dh'Iain. Agus thugadh a-nall chun na bainnse iad. Agus man robh na seachd oidhche seachad agus


na seachd latha cha robh gin dhe pheathraichean nach robh air an engage-eadh aig fir - agus fir bheairteach, gus às a dheòidh sin a h-uile gin aca an ùine glè ghoirid air pòsadh. Agus cha robh air fhàgail an Èirinn ach athair agus - a mhàthair. Ach nuair a fhuair Iain, nuair a bhàsaich an t-owner agus a fhuair Iain agus an nighean dhaibh pèin a h-uile dad a bh' ann bha Iain fhèin na owner an uair sin, agus bha toil aige athair 's a mhàthair, on a bha iad beò fhathast, agus thug e a-null gu ruige Sasainn iad, agus thog e taigh beag laghach dhaibh air cnoc brèagha soilleir far am faiceadh iad a h-uile sìon, agus far am biodh iad goirid dha fhèin, 's far an robh iad cofhurtail a's a h-uile dòigh. Bha Iain an uair sin e fhèin na owner, agus a h-uile dad a bh' ann fo làimh. Agus 's a' chiad rud a rinn e, an sgiobair a bh' ana sheo a dh'fhalbh e fhèin còmh ris dha na h-Innsibh an toiseach, thug e a thaobh e agus thuirt e ris gun robh esan a-nist a' toirt sìneadas dha bha e a' smaoineachadh bha e airidh air a shon, agus gura h-e sin an soitheach a bha fo chasan, gum faodadh a-nist i a bhith aige agus a bhith a' falbh leatha agus a' creic 's a' ceannach mar a thogradh e fhèin, agus gun turas a bhith aig owner no duine eile rithe, gum biodh i aige dha fhèin. Agus 's ann mar sin a bha. Chuir Iain air dòigh e fhèin agus an nighean a h-uile dad mar a b' fheàrr a ghabhadh dèanamh.


Chan eil sìon a dh'fhios agamsa gu dè an sloinneadh a bh' air Iain mac a' ghobha, agus cha mhotha na sin a bha fios aig na seann daoine cuideachd. Ach bha iad ag ràdha mar seo: ged nach eil fios againn gu dè an sloinneadh a th air, tha owner-an mòra ann an Sasainn chun an latha an-diugh, agus chan eil sìon a dh'fhios againn nach fhaodadh gur h-ann a-mach o Iain mac a' ghobha à Baile Àtha Cliath Èireann a thàinig cuid dhiubh chun an latha an-diugh.

