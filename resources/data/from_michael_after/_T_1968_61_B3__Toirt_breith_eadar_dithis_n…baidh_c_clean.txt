Bha iad ri taobh a chèile co-dhiù, agus bhiodh na beathaichean aca an-còmhnaidh còmhla. 'S bha §ei§ bha ... Chan eil i ach goirid - Bha eich aca co-dhiù. Fear dhe na tuathanaich, bha làir aige 's bha searrach aice. Agus an searrach ... Bha nàbaidh air an taobh eile 's bha each mòr aige. Agus an-còmhnaidh ... an-còmhnaidh bhiodh an searrach cuide ris an each. Cha robh e ... H-uile h-uair nach biodh deoch a dhìth air bha e cuide ris an each, falbh air ais 's air adhart. 'S ann a thòisich a nàbaidh air toirt a-mach an t-searraich, gun robh e cuide ris an each. Agus .. Mu dheireadh chaidh e ... an dithis nàbaidh ... an dithis thuathanach far a chèile. 'S ann a chaidh iad gu lagh airson an t-searraich. Am fear nach robh ... Well, chaidh ... a chaidh iad chun an lagh, agus dh'innseadh mar a chuir an lagh an case aca air dòigh. 'S e sin an làir agus an t-each agus an searrach a chur ann am pàircidh, agus a' falbh leis an each a' taobh seo agus falbh leis an làir an taobh ud, agus am beathach a leanadh an searrach tha ... sin am beathach leis a bu leis e. Dh'fhalbh iad. 'S e sin a rinn iad. Agus


dh'fhalbhadh leis an each an taobh seo, 's dh'fhalbhadh leis an làiridh an taobh eile, màthair an t-searraich an taobh eile. Dh'fhalbh an searrach 's lean e an t-each mar a b' àbhaist dha, bha e ... bhiodh e a' cluich cuide ris. "'S ann leatsa a tha an searrach." Bha sin ceart gu leòr. Chaill an duine bochd an searrach. Ach co-dhiù an latha a bha seo bha ... tha ... am fear a thug a-mach a' bhinn aca, am fear a chuir an dara taobh an case, fhuair an tuathanach seo an aire ... a-mach gun robh e air falbh air a leithid seo a rathad. 'S dh'fhalbh e. 'S bha tuaiream aige nuair a bhiodh e a' tilleadh. Agus dh'fhalbh e chun ... Bha locha gach taobh dhen rathad. Bha loch air an taobh seo dhen rathad 's bha loch air an taobh eile. Agus fhuair e bròg agus thòisich e ri taomadh às an locha agus falbh leatha 's ga dòrtadh a's an loch eile. 'S thàinig am fear a thug a-mach binn an ... na ... searraich, thàinig e 's sheas e air an rathad ga choimhead. Agus thaomadh e a bhròg às an locha-sa 's dh'fhalbhadh e leatha 's chòpadh e a's an loch


eile i. "A chiall," ars esan, "ars an duine ris, "dè tha thu a' feuchainn ri dhèanamh?" "Tha," ars esan, "tha mi a' dol a thaomadh an loch ud dhan an locha seo." "Ò uel," ars esan "'s e obair neònach a th' agad. Cha tachair sin gu bràth." "Tha ... tha e cus nas neònaiche," ars esan, "an searrach bu chòir fàs a's an làiridh e dh'fhàs a's a' ghearran." "Thalla dhachaigh," ars esan, "'s thoir leat an searrach."

Agus a cuala sibh a-riamh cò fear a bha seo a thug a-mach a' bhinn mu dheoghainn ...?
Ò cha chreid mi nach e a' bàillidh no an t-uachdaran a bh' oirre.
Agus cà do thachair e. Bheil fios agaibh ...?
Chan eil sìon a dh'fhios a'm cà do thachair e.


