Informant : Ailean Currie, South Uist.
Collector : Calum I. MacLean
SA 1960/2/B3.

Mar a dh'fhàs a' mhuir saillte. AT656

Agus thachair ... Bha dèidh uabhasach aig na sìthichean air ham. Agus bha an sìtheach a bha seo bha e ag iarraidh ham agus cha d' fhuair e i. Cha robh i ri faighinn. Ach thachair am fear seo ris agus bha ham aige ceart gu leòr. Agus thairg an sìtheach a bha seo dha muileann, agus cha bhiodh sìon a smaointicheadh e air nach ... nach dèanadh am muileann dha. Cha robh sìon ... 'S e duine gu math bochd a bha san fhear aig an robh a' ham a bha sin. Cha robh aige ach iarraidh air a' mhuileann an t-airgead no biadh no rud sam bith a dhèanamh, 's bha siud aige dìreach. Agus chuala sin a bhràthair mu dheidhinn. Bha esan glè mhath dheth, a bhràthair. Agus ach, 's ann a dh'fheumadh e tighinn mu chuairt air co-dhiù feuch am faigheadh e am muileann. Cha robh sin furasta. Cha robh esan airson dealachadh ris a' mhuileann. Ach co-dhiù, tha teansa gun do ghoid a bhràthair am muileann. Agus nuair a bha e ùine mhòr aig a bhràthair a' dèanamh airgead is òr gu leòr - Cha robh


sìon aige ach iarraidh air rud sam bith a bha a dhìth air - thug e do dh'fhear, do sgiobair bàta e. Chan eil fhios a'm a-nist dè na fhuair e on sgiobair a bha sin, ach §th§ dh'innis e dha mar a %start%adh e e. Agus cha do dh'innis e dha mar a stadadh e e idir. Bha faclan eile ri ràdh ris a' mhuileann a dh'fheumadh ... mun stadadh e. Well, dh'fhalbh an sgiobair a bha sin leis a' mhuileann 's ... Agus dè bha e a' dol ... bha e airson luchd salainn, agus %start% e am muileann a's a' mhuir an àite a choireigin. Agus thòisich am muileann air bleith shalainn, 's cha robh rathad air stad nuair a bha am bàta gus 'ith làn. Bha ... bha mu dheireadh chaidh am bàta fodha. 'S tha am muileann ag obair fhathast. Tha teansa gur e sin a dh'fhàg a' mhuir saillte. Tha e a' sìor bhleith an t-salainn. Sin mar a chuala mise e, mar a bha an gnothach cho fìrinneach co-dhiù.

