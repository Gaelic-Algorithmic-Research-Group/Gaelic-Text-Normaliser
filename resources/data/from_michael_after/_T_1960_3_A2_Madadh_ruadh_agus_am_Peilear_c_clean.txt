Bha am madadh-ruadh a bha seo bha e ga shaoilsinn fhèin fuathasach brèagha 's bha e na shuidhe air gnoban ga imlich fhèin. 'S cò bha ga choimhead ach an gamekeeper. Agus thòisich e seo air slìobadh uchd. "À," ars esan, "nach math an sgaladh peilear," ars esan, "a th' air an uchd bhrèagha gheal a tha sin," ars esan. Ach a's an àm thànaig am peilear 's chaidh e thron uchd aige. "Obh, obh, obh!" ars esan. "B' e seo an t-àite truagh," ars esan, "nach fhaod duine fìor no fanaid a ràdh," ars esan.


