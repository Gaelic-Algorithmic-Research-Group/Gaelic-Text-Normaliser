Informant : A.J. MacPhail, Locheport, N, Uist.
Collector : D.A. MacDonald.
SA 1960/45 A1

Sgiobair a' bhàta dhuibh

$DAM$ Nist, bha sgeulachd mhath agaibh ana shiud mu sgiobair a' bhàta dhuibh. Ciamar a bha i sin a' dol?
$AJM$ Well, bha iad a-mach ag iasgach, agus thàinig droch shìde oirre. Agus bha an t-sìde cho dona agus gun tàinig orra falbh leatha ron a' ghaoith. Agus fhuair iad air tìr ann a... ann an àite airson fasgadh. Agus càit an deachaidh iad air tìr ach a's an Tuirc? Well, nuair a chaidh iad air tìr a's an Tuirc a' chiad rud a bha rompa air tìr a's an ... a's an tiùrr ana sin 's e duine geal agus e bàthte a's an tiùrr. Agus dh'iarr an sgiobair air ... nuair a chaidh iad air tìr dh'iàrr e air feadhainn dhen a' chriutha tilleadh air bòrd agus fear a bhocsaichean an èisg a thoirt air bòrd ... air tìr, agus iad a thoirt air tìr, gum faigheadh iad lèine leis san a's an drathair a's an robh rùm aige, agus iad a thoirt na lèine air tìr agus siofalan èisg airson 's gun cladhaicheadh iad sloc agus gun tìodhlaiceadh iad an duine. 'S rinn iad sin. Chaidh iad air tìr 's fhuair iad an siofal 's fhuair iad an lèine 's fhuair iad am bocsa 's thug iad air tìr e. Agus chuir iad an duine ann ... chuir iad an lèine air an duine agus chuir iad dhan a' bhocsa e, agus chladhaich iad an sloc leis an t-siofal cho math 's a b' urra dhaibh agus thìodhlaic iad an duine cho deusanta 's cho


snog 's a b' urrainn dhaibh ana sin. 'S dh'fhalbh iad an uair sin suas am baile agus .. agus chaidh iad a thaigh ... a thaigh-seinnse, do %hotel% a bh' ann, agus dh'iarr iad biadh, biadh a chuireadh ... biadh do rùm dhaibh agus dhan a h-uile duine aca. 'S shuidh iad timcheall mun a' bhòrd. Agus bha e a' cur iongnadh uabhasach orra cha robh air a' bhòrd ach aona sgadan. Ma bha ... bha soidhne suas nach robh an sgadan a bha sin ri ithe, (ach 's dòcha nach ann mar a bha i agam reimhe tha i an-dràsta idir) nach robh an sgadan a bha sin ri ithe idir. Ach co-dhiù chan fhaca iadsan sin, agus 's ann a thòisich iad ... 's ann a thuirt iad riutha fhìn ... an sgiobair riutha gum feuchadh iad an sgadan, feuch an e b' fheàrr na an sgadan a bh' aca fhèin. Dh'fheuch iad an sgadan agus bha an sgadan glè mhath, agus 's ann a dh'ith iad e. Thàinig an uairsin an t-searbhanta a bha ... no an duine bha a' frithealadh dhaibh aig a' bhòrd, thàinig e a-nuas. Agus nuair a chunnaic e gun robh an sgadan air ithe, ò leig e na creachain sa mhionaid gun robh ... air feadh an taighe gun robh an sgadan air ithe 's nach robh ... Chaidh a' %hullaballoo% a bha sin air feadh an taighe an uair sin. Thàinig fear an taigh-sheinnse a-nuas, agus thuirt e ... thuirt e ri... riutha gum biodh a h-uile duine aca air an crochadh no air an cur a phrìosan co-dhiù. Mur am biodh iad air an crochadh gum


biodh iad air an cur a phrìosan co-dhiù, gur an siud an aon sgadan a bha san Tuirc aca, agus gum feumadh e ... gun robh e ana shiud o chionn fhad de dh'ùine. Dh'innis e an ùine, ach chan eil cuimhne agamsa air an ùine a bh' ann. Ach co-dhiù thòisich an sgiobair... Bha e a' bruidhinn ris 's thuirt e ris gum faodadh e co-dhiù aon duine dhen a' chriutha leigeadh a-mach 's gun toireadh esan sgadan gu leòr dha, gun robh am bàta aige shìos an siud 's e taosg ... taosg sgadain innte. Well, dh'obraich e air co-dhiù gus gun do leig e a-mach fear dhe na gillean. 'S dh'iarr an sgiobair air an uair sin, nuair a bha an gille a' falbh, thuirt e ris e a thoirt a-nuas bascaid dhen an sgadan cho math 's a bh' aca air bòrd. Thuig an gille ... Cha robh e ... bha e air ais cho cliobhar 's a b' urrainn dha mum marbhte càch nan tigeadh e, agus thàinig e leis an sgadan. 'S och! Nuair a chunnaic fear an taigh-sheinns an sgadan cha robh duine air an t-saoghal cho math ris an uair sin 's dhèanadh e fhortan air an sgadan. Bha an sgadan... Thòisich iad air toirt a-nuas ... a' cairtearachd an sgadain a-nuas, agus §cairt§ an %stuff% a' dol sìos ma choinneamh, airgead an %stuff%. Ach co-dhiù bha e shìos ... fear an taigh-sheinns, Bha iad ... bha e a' fuireach ann fad an t-siubhail fhad 's a bha iad a's a' bhàta ... leis a' bhàta a-staigh ana sin. Agus bha iad an latha a bha seo a' gabhail


%walk% a-mach, e fhèin 's fear an taigh-sheinnse timcheall, agus a h-uile duine a bha e a' dol seachad orra, bha eallach de mhaidean air a mhuin. Agus thionndaidh e ri fear an taigh-sheinnse 's dh'fhaighneachd a dheth gu dè bu 's ciall do na daoine a' falbh le eallach mhaidean air a h-uile duine a bha a' tachairt riutha. Thuirt fear an taigh-sheinnse ris gun robh iad a' dol a dhèanamh .. dol a chur na teine nighean a thàinig air tìr, gun tàinig i ann am bàta beag air a' chladach, i fhèin 's a bràthair no duine cuide rithe. 'S e bràthair a bh' ann, tha e coltach. Agus bhàthadh a bràthair 's fhuair ise air tìr. Shàbhail a' ... "'S chaidh ... an rìgh a th' againn ana seothach," ars esan, "tha e airson a pòsadh, agus cha... cha phòs i idir e. 'S tha iad a' cruinneachadh maidean airson a cur na teine a-màireach," ars esan. "À well," ars esan, "chan eil sin ceart. Ach saoil," ars esan, "am biodh rathad sam bith air a faighinn às nuair a thilleas iad sin?" Well, dh'innis fear an taigh-sheinnse dha an duine aig an robh iuchraichean a' phrìosan 's am fear a bha a' coimhead thairis air, agus tha ... nam faiceadh iad an duine sin gur a dòcha gun toireadh e dha iuchair an rùm a's an robh i glaiste. Co-dhiù chunnaic iad e agus fhuair e an iuchair. Fhuair ... dh'obraich iad air gus gun d' fhuair e an iuchair, agus chaidh e ann. Thill esan an


uair sin. Chaidh e an ... dh'iarr e air a' chriutha a dhol chun a' chladaich, chun a' bhàta sìos agus a h-uile sìon fhaighinn deiseil airson seòladh an oidhche sin, i a bhith deiseil nuair a ruigeadh esan. Agus nuair a bha pìos dhen oidhche ann, dh'fhalbh e an uair sin agus chaidh e chun a' phrìosan 's fhuair e an rùm a's an robh ise agus dh'fhosgail e an doras. Dh'iarr e oirre a thighinn a-mach cuide ris san, e dh'fhalbh cuide ris-san. 'S thàinig i cuideachd 's dh'fhalbh ... rinn e fhèin 's i fhèin sìos air a' cheidhe. Chaidh iad air bòrd dhan a' bhàta. Bha am bàta deiseil aig a' chriutha airson falbh, 's dh'fhuasgladh i 's a-mach leatha, 's dh'fhalbh iad leatha. Co-dhiù, cha robh iad ... Dh'fhalbh iad cho math 's a dhèanadh i. Chùm iad orra a-mach le a h-uile %rig% aca. Agus an uair sin a's a' mhadainn nuair a shoilleirich i bha an cuan breac às a dheòidh le bàtaichean, a' tighinn às an deòidh feuch am faigheadh iad grèim air. Chùm iad orra. Bha .. dh'fheuch iad oirre a h-uile straoidht a bh' aice de dh'aodach 's bha i sìor bhuannachd air càch. Cha robh càch a' breith oirre idir, ach bha ise a' toirt ... call chàich. Mun tàinig beul na h-oidhche cha robh cus dhiubh nan sealladh idir. Chùm iad orra fad na h-oidhche dìreach mar a dhèanadh i mar sin, cuideachd airson gum biodh iad ... nach cailleadh iad dad air an oidhche na bu mhotha na rinn iad air an latha


uair sin. Chaidh e §dh§ dh'iarr e air a' chriutha a dhol chun a' chladaich, chun a' bhàta sìos agus a h-uile sìon fhaighinn deiseil airson seòladh an oidhche sin, i a bhith deiseil nuair a ruigeadh esan. Agus nuair a bha pìos dhen oidhche ann dh'fhalbh e an uair sin agus chaidh e chun a' phrìosan 's fhuair e an rùm a's an robh ise agus dh'fhosgail e an doras. Dh'iarr e oirre a thighinn a-mach cuide ris san, i dh'fhalbh cuide ris-san. 'S thàinig i cuideachd 's dh'fhalbh ... rinn e fhèin 's i fhèin sìos air a' cheidhe. Chaidh iad air bòrd dhan a' bhàta. Bha am bàta deiseil aig a' chriutha airson falbh, 's dh'fhuasgladh i 's a-mach leatha, 's dh'fhalbh iad leatha. Co-dhiù, cha robh iad ... Dh'fhalbh iad cho math 's a dhèanadh i. Chùm iad orra a-mach le a h-uile %rig% aca. Agus an uair sin a's a' mhadainn nuair a shoilleirich i bha an cuan breac às a dheòidh le bàtaichean, a' tighinn às an deòidh feuch am faigheadh iad grèim air. Chùm iad orra. Bha .. dh'fheuch iad oirre a h-uile straoidht a bh' aice de dh'aodach 's bha i a' sìor bhuannachd air càch. Cha robh càch a' breith oirre idir, ach bha ise a' toirt ... call chàich. Mun tàinig beul na h-oidhche cha robh cus dhiubh nan sealladh idir. Chùm iad orra fad na h-oidhche dìreach mar a dhèanadh i mar sin, cuideachd airson gum biodh iad ... nach cailleadh iad dad air an oidhche na bu mhotha na rinn iad air an latha


A's a' mhadainn 's e trì aig a bha nan sealladh. 'S mun tàinig beul na h-oidhche cha robh na trì sin fhèin ann. Bha iad air a §ca§ air a fàgail às an deòidh. Chùm e oirre co-dhiù 's fhuair e dhan a' phort às do dh'fhalbh e. Well, an nighean a bha sin a bh' aige air bòrd 's e nighean le ... le rìgh Lochlann 's i bh' ann. Agus nuair a chaidh iad air tìr a's an àite thuirt i gum feumadh i fios fhaicinn gu a h-athair gun robh i beò ach nach robh i a' dol a... ann idir. Chuireadh am fios gu a h-athair an uair sin gun robh i beò. 'S ò, nuair a fhuair iad am fios a's an Lochlann an uair sin gun robh i beò cha robh a leithid de naidheachd a-riamh a's an rìoghachd aca cho math. Cha ... Bha naidheachd mhòr aig a h-uile duine, 's am bàta cho math 's a bh' aca a's an àite bha e air a rigeadh a-mach aca agus a' falbh ga h-iarraidh. Dh'fhalbh iad leatha 's ràinig iad cuideachd an t-àite. 'S nuair a §ch§ chaidh iad far an robh ise fuireach i fhèin 's an sgiobair a' bhàta dhuibh tha ... nuair a chaidh iad far an robh i chan fhaigheadh iad ... chan fhalbhadh sgath dhith cuide riutha. 'S chan fhalbhadh i, cha dealaicheadh i o sgiobair a' bhàta dhiubh, no ge brith gu dè a dhèanadh iad rithe cha robh i a' dol a dhealachadh ris. Bha seanalair mòr a bha a' dol ga pòsadh mun do


dh'fhalbh iad a's a' bhàta idir, bha e cuide ris, le a h-athair ga h-iarraidh. Agus 's ann a dh'obraich e fhèin ... e fhèin agus ri a h-athair oirre sgiobair a' bhàta dhuibh airson gum falbhadh e cuide riutha a's a' bhàta aca fhèin, gum fàgadh e am bàta aige fhèin. Agus dh'aontaich e mu dheireadh falbh cuide riutha 's dh'fhalbh e cuideachd. Dh'fhalbh iad leis a' bhàta. Bha iad air a' phasaid. Thàinig droch shìde orra. 'S thàinig an t-sìde cho dona agus gun tàinig air an sgiobair a' bhàta dhiubh mu dheireadh a dhol dhan chrann e fhèin cuide ris a' chriutha eile, 's i air fàs dona. Nuair a fhuair iad dhan a' chrann e, chuir iad am bàta ann a ceann agus thòisich na siùil air cliopadh air ais 's air adhart. Mu dheireadh shad iad an sgiobair a-mach air a' mhuir, agus tha ... tha ... tharraing iad leis i 's dh'fhalbh e 's cha do sheall iad ris. Co-dhiù chùm e air a' snàmh 's cha robh e fiadhaich fada o eilean a bha seo. 'S rinn e an gnothaich air snàmh a dh'ionnsaigh an eilein. Agus bha e air fàs cho sgìth mun do ràinig e an §te§ mun d' fhuair e air ... Nuair a fhuair e gu tìr bha e air fàs cho sgìth agus nach b' urra dha e fhèin ach a shlaodadh air bìdeagan 's bìdeag gus an d' fhuair e e fhèin a tharraing os cionn tiùrr an làin. Nuair a fhuair e os cionn tiùrr an làin, dh'fhalbh


e nuair sin agus fhuair e clachan 's chuir e tè aig a cheann 's tè eile aig a chasan. Agus shìn e e fhèin ana shin 's cha robh e a' dol a charachadh gu bràth tuilleadh às 's bha e a' dol a bhàsachadh ana shin. 'S chaidil e. Bha a' ghrian gu math teth, agus bha i air taobh na grèine dheth §th§ thiormachadh glè mhath cuideachd. Ach suas pìos dhen latha 's ann a dh'fhairich e a bhith ga phutadh agus ag iarraidh air èirigh. "Ò chan èirich," ars esan, "mise às a seo gu bràth tuilleadh. Tha mi a' dol a bhàsachadh ana sheo," ars esan, "agus chan eil mi a' dol a dh'èirigh às gu bràth." "Ò tha thu a' dol a dh'èirigh às gun teagamh," ars esan. "Bheir mi fhèin cuideachadh dhut," ars esan, "'s tha bàta beag agam shìos an siud a's a' chladach," ars esan, "an oir na tuinne, agus thèid thu sìos 's cuidichidh mi fhèin thu 's cuiridh mi dhan bhàta thu, 's bheir mi às an eilean thu." Ò chuidich e e co-dhiù 's thug e sìos e, 's chuir e na shuidhe an deireadh a' bhàta e, fliuch mar a bha e. Dh'fhalbh e leis a' bhàta, 's chan fhaca e bàta air sàl a-riamh cho luath rithe 's gun e ach ga h-iomradh. Cha robh a' gheòla bheag agam ... Ach co-dhiù, co-dhiù, bha i cianail fhèin


luath. 'S càit an deachaidh e leatha ach dìreach far an deachaidh am bàta leis a' bhoireannach, a Lochlann, go ruige Lochlann. Chuir an duine air tìr ana shin e, 's dh'iarr e air ... Thuirt e gum biodh e math gu leòr a-nist, gun dèanadh e fhèin an gnothach a dh'fheuchainn suas am baile. Bha e air tighinn air adhart gu math an uair sin. Agus dh'fhalbh e 's dh'fhàg e %goodbye% aige, 's dh'fhalbh e esan leis a' bhàta bheag. Chùm esan suas an rathad. Thàinig e air an taigh bheag a bha seothach agus 's ann a chaidh e a-staigh ann. Chaidh e chun an dorais 's thàinig a' chailleach a bha san taigh, thàinig i chun an dorais 's dh'iarr i air a dhol a-staigh. 'S dh'innis e dhi gun e a reigeadh a rinneadh 's nach ... gun do shàbhail e 's gun tàinig e air tìr 's gun robh e fliuch. Ò thug i a-staigh e. Bha truas uabhasach aice ris. Thuirt i gun deachaidh gille leatha fhèin a bhàthadh o chionn ghoirid, goirid reimhe siud, agus gun robh truas mòr aice ri na seòladairean 's e thighinn a-staigh. 'S thug i dha biadh agus thug i dha aodach tioram a bh' aig


a' ghille. 'S chuir i ... ghabh i aige glè mhath le aodach tioram 's biadh a thoirt dha, 's ... Bha e an uair sin a' ceasnachadh mu deoghainn dè an naidheachd a bh' aice a's a .... san àite. 'S ò thuirt i gun robh  naidheachd mhòr a's an àite nach robh a leithid a-riamh ann, gun robh an nighean aig an rìgh, gun do dh'fhalbh i, i fhèin 's a bràthair le bàta 's gun do dh'fhalbh ... gun do dh'fhuadaicheadh e 's gun robh ... dùil gun robh ... gun deachaidh iad a dhìth. "'S tha e coltach," ars ise, "gun do shàbhail ise ach gun do bhàthadh a bràthair, agus tha ... thachair i ri ... fhuair bàta-iasgaich a toirt a-nall às an àite às an deachaidh iad air tìr. Ach co-dhiù tha i ... tha i gu bhith a' pòsadh," ars esan ... ars ise, "an-diugh." "Agus saoil," ars esan, "am bi rathad sam bith air a faicinn a' falbh a phòsadh?" "Bidh," ars ise. "Bidh iad a' dol seachad glè fhaisg air an taigh ana seothach air an rathad mhòr." "Bhithinn uabhasach titheach air a faicinn a' dol seachad," ars esan, "a' falbh a phòsadh." "Ò chì sinn iad, ma-thà," ars ise, "math gu leòr. Bidh iad ann aig a leithid seo a dh'uair."


Bha sin ceart gu leòr. 'S bha e a' coimhead air feadh an taighe. Agus 's ann a chunnaic e uidheam-chiùil a bh' aca a's a' bhàta crochte thall air ... ris an dreasair a bh' aca. Bha e aig a' chaillich. Agus 's ann a dh'èirich e a-null agus fhuair e i. Dh'èirich a' chailleach a's a' mhionaid a' dol ga thoirt bhuaithe, 's thuirt e nach leigeadh i leas, gun robh e eòlach gu leòr air uidheam-chiùil dhen t-seòrsa ud. Thug e a-nall leis e far an robh e na shuidhe agus ... Bha ise an uair sin aig an doras a' %watch%-adh feuch am faiceadh e muinntir a' phòsaidh a' tighinn. 'S mu dheireadh nochd iad rithe tighinn. 'S thòisich esan air seinn a' chiùil. Agus chuala iad a's a' charaids an ceòl, 's chuala iad ... chuala ... Dh'fhàg mi rud beag às mo dheòidh. "Cha d' fhuair iad ... cha d' fhuair iad," ars ise, "facal aig a §cha§ aig a' bhoireannach a-riamh on a thàinig i ana seothach, ach gun do dh'iarr i ormsa sin a ghlèidheadh," ars ise, "nuair a thàinig iad air tìr. Agus ghlèidh mi e." Tha ... chuala ... chuala iad a's a' charaids an ceòl agus dh'èigh ise dhan dràibhear e stad na caraids. Stad e i. Leum i a-mach às


a' charaids 's chaidh i a-staigh. Agus leum iad a-mach às a deòidh uileag 's dùil aca gun robh i air a dhol às a rian. Nuair a nochd iad a-staigh dhan taigh bheag a bha sin chaidh i agus làmh mu amhaich an duine aig an robh an ceòl, sgiobair a' bhàta dhuibh, dùil aca gun robh e bàthte. 'S nuair a thàinig a h-athair a-staigh 's an duine mòr a bha a' dol ga pòsadh 's a h-uile duine dhiubh sin, 's ann a ... nuair a chunnaic an seanalair mòr esan thill e a-mach 's chaidh e dhan a' charaids 's chùm e oirre sìos chun a' cheidhe 's a-mach air a' cheidhe e fhèin 's a' caraids. Dh'innseadh dha a h-athair an uair sin a h-uile sìon mar a rinn an duine 's an gille gura h-e a shàbhail a beatha dhi 's nach robh e a' dol a phòsadh duine air an t-saoghal ach e fhèin. Agus bha a h-athair toilichte gu leòr nuair a fhuair e a-mach mar a rinn an duine rithe. Agus 's ann nuair a chùm iad dhan eaglais agus phòs iad a's an eaglais an uair sin iad fhèin mun deach iad dhachaigh. 'S bha e glè mhath dheth còmhla rithe ana sin fad an t-siubhail tuilleadh co-dhiù 's cho math dheth 's a bha an latha cho fada, tha mi cinnteach.


Co-dhiù bhiodh iad a' stàirearachd a-mach. Bhiodh iad a' falbh a' gabhail %walk% 's a h-uile taobh air feadh an §à§ no an àite gus a ... Sin rugadh pàiste dhaibh, gille. Agus ... §Dhìo§ dhìochuimhnich mi siud ... Well, an duine ... am fear a thug às an eilean e thuirt e, dh'fhaighneachd e dheth dè am pàigheadh a bha e ... a bha ri thoirt dha, agus thuirt an duine a thug às an eilean e nach robh pàigheadh aige ri thoirt dhàsan idir, ach gum biodh e ag iarraidh a' chiad mhac a bhiodh aige, "Gheibh sibh sin," ars esan, "ach cha bhi sin agamsa gu bràth, mac." "Ò ma bhios e agaibh," ars esan, "ma bhios gheibh mi e." "Gheibh sibh e," ars esan. Co-dhiù, rugadh gille dha an uair sin. Agus bha e air fàs suas. Bha e fhèin 's a bhean a-mach a' stàireachd 's bhiodh iad a' toirt leotha a' ghille. Ach an latha a bha seothach bha iad a-mach a' stàireachd leis a' ghille, air %walk% leis, agus thachair an duine snog a bha seo riutha air an rathad, agus stad e a' bruidhinn riutha. Agus bha e greiseag a' bruidhinn riutha, agus thionndaidh e an uair sin ris an duine agus dh'fhaighneachd e dha, "Bheil thu a' toirt air ais... bheil thu a' dol a thoirt dha an rud a gheall e, robh e a' dol a thoirt dha


a' ghille. Well, cha tuirt e nach robh 's cha tuirt e gun robh. Ach thionndaidh ise ris agus dh'fhaighneachd i dha gu dè dòigh a's a robh e ag iarraidh a' ghille air. Tha ... Dh'innis e dhi an uair sin dhìse gura h-e a thug às an eilean e le bàta beag agus a chuir air tìr ana shiud e a's an àite-se e, agus gura h-e ... gu ... nach robh sìon aigesan a bheireadh e dha, agus gur e siud na dh'iarr e nuair a bha e a' falbh, an gille, nam biodh gille aige. Well, "tha," ars e.. "Tha," ars ise, "tha thu a' dol a dh'fhaighinn a' ghille." Well, nuair a ... tha ... thuirt esan gun robh e a' faighinn a' ghille an uair sin, gun robh e a' dol ga thoirt dha. "Well," ars esan, "on a tha sibh cho math 's gu bheil sibh a' toirt dhomh a' ghille," ars esan, "cha toir mi leam idir e. Ach," ars esan, "nam biodh sibh ga chumail bhuam 's dòcha gum biodh e na bu duilghe." Ach co-dhiù, "Rinn thu fhèin," ars esan, "uabhasach math riumsa, a cheart cho math 's a rinn mise riutsa rinn thusa riumsa e," ars esan. "Nuair a chaidh thu air tìr a's an Tuirc," ars esan, "thog thu às a' tiùrr thu mi agus thìodhlaic thu mi, agus chuir thu do lèine orm," ars esan, "agus tha mi a' falbh a-nist," ars esan, agus dh'fhàg e %goodbye%, agus "Chan fhaic


sibh gu bràth tuilleadh mi." Agus sin mar a tha. 'S thill iad dhachaigh, 's bha iad toilichte gu leòr iad fhèin 's an gille.

