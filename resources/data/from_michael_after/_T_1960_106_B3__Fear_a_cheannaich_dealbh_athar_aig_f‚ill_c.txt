Informant : Nan MacKinnon.
SA 1960/106 B3.
Collector : Lisa Sinclair

Fear a cheannaich dealbh athar aig fèill
AT 1336 A

Bha bodach a' fuireach ann an Sanndraigh uaireigin an t-saoghail agus thàinig e a-nall a Bhagh a' Chaisteil latha a dh'ionnsaigh na fèille, fèill a bha am Bagh a' Chaisteil an uair ud. 'S e ... Agus chaidh e suas ana shin far an robhar a' creic, agus ò dè rud a b' iongantaiche a chunnaic e ach dealbh athar agus cheannaich e e, 's thug e leis dhachaigh e, agus chuir e sa chistidh e, agus cha do sheall e a-riamh dhan chaillich e air eagal 's gum biodh i aÄ trod ris a chionn a cheannach. Bha i sa chistidh aige, 's a h-uile latha mum falbhadh e a-mach a dh'obair, 's na ... no nuair a bhiodh e a' dol dhan a' bheinn, bha e a' coimhead sa chistidh air dealbh athar. Ach ghabh a' chailleach amharas air choireigin air an triob a bha seo, agus thuirt i rithe fhèin. "Nuair a dh'fhalbhas e a-màireach coimhididh mise sa chistidh ach cò air a tha e a' coimhead, ach gu dè a bh' aige sa chistidh. Cha robh ach nuair a dh'fhalbh am bodach dh'fhalbh a' chailleach gu fàilidh agus dh'fhosgail i a' chiste. "Ò," ars ise, "cha b' iongnadh e," ars ise, "chan eil thu brèagha." Dè bh' ann ach sgàthan? Chan fhaca am bodach sgàthan a-riamh, 's leis cho coltach 's a bha e fhèin ri athair, shaoil e gur e dealbh athar ...

