Informant : Mrs. Kate Dix, Berneray,
SA 1969/87/ B10.
Collector : Ian Paterson.
AT 924

An duine mòr 's an gille cam.

Tha ... O chionn mòran bhliadhnaichean bhiodh ... bha daoine ... duine uabhasach mòr ana shin, 's bhiodh e a' falbh dhan a h-uile dùthaich. Bhiodh e a' dol a dh'Ameireaga 's a's gach àite. 'S e tha e coltach nach d' fhuair e duine a-riamh a thigeadh suas ris ann an cainnt. Bhiodh e a' bruidhinn riutha ann an dòigh neònach leis ... le chorragan 's leis a h-uile dòigh. 'S dh'iarr iad air tighinn dhan àite seo. Ò, tha mi a' smaoineachadh gur ann ann an Inbhir Nis am badeigin timcheall, ann an siorramachd Inbhir Nis co-dhiù. Agus dh'iarr iad air tighinn. Ach nuair a chuala iad cho iomraiteach 's a bha e, cha robh aon duine a's a' bhaile reidheadh fheuchainn ris uair sam bith. Ach mar a thàinig air an duine, 's ann a fhuair iad seann bhuachaille cam. Cha robh ann ach aona sùil. Balach òg a bh' ann, ach cha robh ann ach aona sùil. Agus bha e deònach gun deadhadh e a bhruidhinn ris an duine mhòr a bha seo. Ò thuirt e nach robh maille ann. Agus chaidh iad dhan an talla mhòr a bha seo, 's cha robh a h-uile duine sa bhaile. Agus 's ann a thàinig an duine mòr, agus shìn e a-mach a làimh dheas agus chuir e a-mach aona mheur. Shìn an gille cam a-mach ... am buachaille cam, a-mach a làmh dheas, agus chuir e a-mach dà mheur. Shìn eisean a-mach agus chuir e a-mach trì meòir, agus chuir an gille cam a-mach a dhòrn. Agus 's ann a thug eisean a-mach às a ...


às a' phòcaid, an duine mòr, sùileag talmhainn. Sin agad pìos dhen talamh. Agus thug an gille cam a-mach gròiseid. Thug eisean a-mach ubhal 's thug an gille cam a-mach pìos arain a bhiodh aige, a bhiodh aige airson a' chù, pìos arain cruaidh. Dh'fhalbh an duine mòr agus thug e gràim às an ubhal agus dh'fheuch an gille cam air am pìos arain air eadar an dà shùil agus chuir e am paiseanadh e. Agus nuair a dhùisg an duine mòr às an laige a's an deachaidh e, thuirt e ris na daoine a bha timcheall air a bhith ... iad a bhith gu math dhan a' bhuachaille, dhan a' ghille a bha seo, nach do thachair duine a-riamh a's an t-saoghal ris a bha cho cliobhar ris, agus gun do rinn e an gnothach air a's a h-uile dòigh, ach a-nise iad a dh'fheuchainn a bhith gu math ris. 'S dh'fhaighneachd iad dha a's an talla mhòr a bha sin, "Dè a-nise a bha sibh a' mìnigeadh leis na meòirean?" "An-dà," ars eisean, "chuir mi a-mach aona mheòir, nach robh ann ach aona Dia, agus chuir an gille cam a-mach an dà mheòir gun robh ann an t-Athair 's am Mac. Chuir mise a-mach na trì meòirean an triùir sin gum b' e aon Dia iad. Chuir mise a-mach na trì meòirean gun robh an t-Athair 's am Mac 's an Spiorad Naomh ann. Chuir eisean a-mach a dhòrn gum b' e an triùir sin an aon Dia iad. Thug mise a-mach an spiodag dhen talamh a's mo phòcaid, gun robh §ta§ salann na talmhainn agam, 's


thug esan a-mach a' ghròiseid gun ... gun robh geuras am measg sin, nach faigheadh sibh an talamh nodha, ach gum feumadh sibh rud geur a ghabhail còmh ris an rud mhath. Thug mise a-mach an ubhal gun d' rinneadh am peacadh ... Thug mise a-mach an ubhal, gun robh measan na talmhainn agam. Thug eisean a-mach pìos arain gun robh #daoi# na talmhainn aigesan. Agus nuair a thug mise grèim às an ubhal, thuirt eisean nach ... nach b' urrainn dhomh an grèim itheadh gun goirteas còmh ris, agus bhuail e orm e nam cheann. Agus chuir e am paiseanadh mi." Agus co-dhiù chaidh iad a bhruidhinn ris a' ghille cham, agus thuirt e, "Do thuig thu e?" "'S mi fhèin a thuig," ars eisean. "Ciamar a bha sin a' dol?" "Bha," ars eisean, "chuir e a-mach aona .. aona §su§ aona chorrag, ars eisean, "ag ràdh nach robh agamsa ach aona sùil. 'S chuir mise a-mach mo dhà mheòir gun robh dà shùil agamsa reimhe cho math ris fhèin. Chuir eisean a-mach a thrì meòirean a ràdha nach robh ach trì sùilean eadarainn. 'S chuir mise a-mach," ars eisean ... Thuirt mise a-mach mo dhòrn gun toirinn dha e. Thug eisean a-mach pìos talamh, ag innse gun robh talamh aige 's nach robh grèim agamsa. Ach thug mise a-mach a' ghròiseid a ràdh gun robh gròiseid agamsa. Thug eisean an uair sin a-mach an ubhal, a ràdh gum bithinn-sa


a' reic ùbhlan air an t-sràid, agus thug mise a-mach am pìos arain, a radha gum faigheadh e siod mun cheann nan tòisicheadh e air magadh ormsa. Agus nuair a thug e a-mach an ubhal airson a h-ithe, dh'fheuch mi air e eadar am beul 's an t-sròn, 's chuir mi am paiseanadh e." Sin agad mar tha an stòiridh. Bha an dithis aca ag obair nan cùbaid fhèin. Agus rinn an gille cam an gnothaich air.

