Breabadair a bh' ann an Ceann Loch Gilb
Seadh.
Bha dithis mhac aige, Teàrlach is Iain. Bha Iain na dhroch dhuine agus cha bhiodh e ach a' uandraigeadh a thall 's a-bhos 's a' dol gu dannsaichean 's a h-uile sìon a-riamh 's cha robh guth aige air sìon a dhèanamh. Latha dhe na lathaichean thuirt athair ris, "Tha mi a' dol," ars esan ... "Faodaidh tu," ars esan "falbh às an taigh a tha seo," ars esan. Agus "Tha mise," ars esan, "air fàs lapach, agus faodaidh tu," ars esan, "tarraing às an taigh." Agus ... Well, dh'fhalbh esan co-dhiù agus chùm e reimhe agus bha ... Ò bha an sineach bàta mòr brèagha air ceidhe Ghrianaig agus figurehead air an aghaidh aice agus dealbh boireannaich oirre. Bhiodh esan a h-uile latha a' dol sìos a choimhead air a' bhoireannaich a bha seo air a' bhàta agus ghabh e nòisein mhòir dhen bhàta.


Agus dh'fhalbh e an latha a bh' ana seothach thàinig an sgiobair a-mach 's dh'fhaighneachd e dheth, "Bheil thu airson obrach?" ars esan. "Tha," ars esan. Agus "An-dà," ars esan, "ma tha, faodaidh tu seòladh air a' bhàta còmhla riumsa," ars esan. "Tha mi," ars esan, "a' gabhail nòisein dhen dealbh a shealltainn a th' air ... air aghaidh a' bhàta," ars esan, "am figurehead a th' oirre." "Ò faodaidh tusa sin, a dhuine bhochd," ars esan, "ged tha thu nad dhuine brèagha snog," ars esan, "ach sin agad," ars esan, "dealbh nighean Moraire Lunnainn. Cha ruig thusa a leas," ars esan, "a bhith a' smaointinn gu ... oirre sin co-dhiù," ars esan. Ach chùm iad rompa co-dhiù. Agus thuirt an sgiobair ris mu dheireadh, "Tha sinn," ars esan, "a-nist," ars esan, "a-nochd ana seo a' dol a chall-adh ann am baile-puirt," ars esan. "Agus," ars esan, "ma tha thu nad dhuine tapaidh 's dòcha," ars esan, "gum faic thu," ars esan, "nighean Moraire Lunnainn a-nochd. 'S e," ars esan "an coming of age a th' aice a-nochd," ars esan, "agus tha a h-uile duine a's an àite," ars esan, "gu bhith air am fiathachadh chun na pàrtaidh," ars esan. "Ach nan gabhadh tu mo chomhairle," ars esan, "cha


rachadh tu idir ann," ars esan. "Ach," ars esan, dh'fhuiricheadh tu a's a' bhàta," ars esan, "agus nam faighneachdadh iad an robh a h-uile duine ann, dh'èirinn-sa nam sheasamh agus chanadh tu ... chanainn gun robh duine-uasal mòr a's a' bhàta agamsa agus nach tigeadh e idir o nach d' fhuair e fiathachadh. Nuair a  chluinneas Moraire Lunnainn sin," ars esan, "cuiridh e gad iarraidh," ars esan. "Agus thèid mise an urras," ars esan, "gum faigh thu gabhail agad." Dh'fhalbh iad gu tìr uile gu lèir ach Iain bochd, mac a' bhreabadair a bh' ann an Ceann Loch Gilb. Bha esan a's a' bhàta, a's a' chèibinn agus e a' coimhead air mapaichean 's air leabhraichean 's air gnothaichean. Fhuair e an seo brath gun robh aige ri dhol suas chun a' chruinneachaidh mhòir a bh' aig Moraire Lunnainn. Agus ò well, "Tha mi cho trang," ars esan, "chan eil rathad agam air falbh," ars esan. Thàinig ... triob eile thàinig ... an dàrna triob b' fheudar dha falbh. Agus dh'fhalbh e co-dhiù 's bha e na dheagh dhannsair. Agus o chunnaic e nighean Moraire Lunnainn shuas an ceann shuas an àite an robh iad a' dannsadh agus ghabh e suas dìreach ceum air cheum agus ghabh e thuice agus thug e


a-mach a dhannsadh i. Ò chan eil fhios gu dè an nòisein a ghabh i dheth. Bha dùil aice gun e duine-uasal uabhasach a bh' ann. Agus fhuair iad seachad an dannsa co-dhiù. Agus gu dè fhuair Iain bochd ach teans air a dhol a-staigh a rùm nighean Moraire Lunnainn. Agus bha iad ana sin. Agus fhuair nighean Moraire Lunnainn a-mach co-dhiù mar a bha an gnothach, nach e fìor dhuine-uasal a bh' ann agus cha robh gnothach ro uasal eatarra co-dhiù feadh na h-oidhche agus bha i air a tàmailteachadh agus thuirt i ris, "Na leig ort," ars ise, "dad," ars ise. "Agus leig ort," ars ise, "gur h-e fear-bhàtaichean a th' annad," ars ise, "agus nuair a dh'èireas tu," ars ise, "'s a ghabhas tu do bhraiceis," ars ise, "theirig a-mach 's bheir leat na leabhraichean a tha seo," ars ise, "'s saoilidh m' athair," ars ise, "gur e duine mòr mòr a th' annad." Rinn Iain seo agus thug e leis na leabhraichean a-mach agus Moraire Lunnainn cha robh fhios aige on t-saoghal gu dè an duine a bh' ann. Bha dùil aige gun e duine uabhasach a bh' ann. Agus 's ann a thuirt e ri Iain 's e ag èigheach


air a-staigh, "Tha mi airson bruidhinn riut, a dhuine," ars esan. "Agus o glè cheart. Bhruidhinn e ris. Thòisich Iain air dèanamh suas bhreug gur e fear uabhasach fhèin beairt a bh' ann. "An-dà," ars esan, "tha mise," ars esan, "a' fàs sean," ars esan, "agus nam biodh tu cho math," ars esan, "agus gum pòsadh tu an nighean agam," ars esan, "dh'fhàgainn a h-uile sìon agad agus gheibheadh tu fhèin nam àite," ars esan. "Glè mhath," ars Iain. Agus chaidh am pòsadh a chur air n-adhart. Agus 's e a' chiad bhòidse a bh' aig Iain gum feumadh e a dhol a-null gu meetings a bh' aca thall fairis ana shineach a dh'Ameireagaidh. Agus bha iad a' cruinneachadh a h-uile morair a bh' ann thall ana shineach. Agus bha Iain na dhuine cho tapaidh co-dhiù agus 's ann a dh'fheuch iad ri crìoch a chur air Iain thall, ach cha do rinn iad an gnothach air. Agus cha robh fhios aig Iain ... aig Teàrlach no aig athair càit an robh Iain bochd. Agus 's ann a dh'fheumadh an uair sin am morair nuair a thill e fios a chur dè na daoine dha am buineadh Iain. Agus chuir e air falbh an sgiobair agus


a chriutha gu ruige Ceann Loch Gilb. Agus bha athair Iain an uair sin air a dhol na dhuine bochd truagh agus gun sgeul air Teàrlach no air duine sam bith ach e fhèin 's a bhean agus an taigh aige air a dhol na ruin agus gun sgrath air. Chan eil fhios cia mheud slige a bha timcheall an taighe a h-uile seòrsa slige. Agus chaidh an sgiobair suas chun an taighe agus feuch am faigheadh e a-mach dè an seòrsa duine a bh' ann. Bha am bodach bochd sin aig ceann an taighe agus e a' dèanamh uisge. Agus chaidh e a bhruidhinn ris agus fhuair e tì ann a-staigh, cupa tì air a ghlùin. Agus thill e agus cheannaich e deoch dhan a' chriutha aige air a' bhàta agus thuirt e gun e athair Iain a dh'òrdaich e dhaibh. Agus chuir e gan dalladh an criutha, an sgiobair, agus thill e gu ruige Morair Lunnainn agus dh'innis e dha a h-uile sìon. "Cha dèanadh," ars esan, "am pàileis agad," ars esan, "taigh beag ri taobh ath... taigh athair Iain," ars esan. "Bha e," ars esan, "aig ceann an taighe agus e ga


nighe fhèin," ars esan, "nuair a ràna mise," ars esan. "Agus a' phìob a bha a' cur thuige an uisge," ars esan, "chan eil agad," ars esan, "a's an taigh na cheannaicheadh i," ars esan. "Agus am bòrd," ars esan, "far do ghabh mise mo bhiadh," ars esan, "cha cheannaicheadh," ars esan, "leth do phàileis i," ars esan. "Agus bha a h-uile beothach a bh' air an t-saoghal," ars esan, "air a stuff-aigeadh an taobh a-muigh dhen taigh," ars esan. "Agus dh'òrdaich e," ars esan, "dhan chriutha agamsa," ars esan, "deoch. Agus dh'fhàg e air an deoch iad trì laithean latha," ars esan. "Cha robh rathad agamsa air tighinn." Agus chan eil fhios gu dè cho mòr 's a bha Morair Lunnainn mu dheoghainn Iain tuilleadh. Agus thug Iain sìneadas math dha, ach bha fios aig a' bhean aige air rud eile. Bha e ceart gu leòr tuilleadh. 'S dhealaich mise rithe.

Seadh gu dearbh. Tha i sin math. 'S cò aige a bha i seo?
Eh?


Cò aige a bha i seo?
Ò bha i siud aig Mìcheal Beag e fhèin. Bhithinn daonnan a' dol a choimhead air.

