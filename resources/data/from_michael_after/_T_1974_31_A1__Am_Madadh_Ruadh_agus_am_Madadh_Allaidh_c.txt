Informant : Alasdair 'Brian' Stewart, Culrain.
SA 1974/31 A1
Collector : D.A. MacDonald

Am Madadh Ruadh agus am Madadh Allaidh

Well, mar chuala mise i, ach cha ... chan eil i agam a-nis. Chan eil cuimhne agam ach air dìreach dà fhacal dhith. Dar a bha air madadh-ruadh thuirt e ris ... Chan e. Och! Chan eil cuimhne agam. 'S e. Thuirt am madadh-allaidh ris a' madadh-ruadh - oidhche ghealaich ann 's bha a' ghealach a' soillsigeadh 's bha i a' soillsigeadh air an fhuaran. 'S thàinig am madadh-allaidh 's thuirt e ris a' mhadadh-ruadh, "Ma chuireas thu d' iorball ... ma chuireas thu d' earball a's an fhuaran, togaidh tu mulachag-chàise às. Agus seo a rinn am madadh-ruadh. Chuir e iorball a-bhàn gus am faigheadh e an càise, a' ghealach. 'S dar a fhuair am madadh-allaidh gun robh am madadh-ruadh a' cur ... a' cur earball a's an fhuaran shìn e air glaodhaich gun robh am madadh-ruadh a' cac san tobar. Agus bha e ag èigheach "a madadh-ruadh" 's thàinig a h-uile duine a bha sa bhaile às dèidh a' madadh-ruadh leis a' ghunna a chur urchair ann. "Bha," thuirt am madadh-ruadh, "Fhuair ... Dar a gheibh mise thusa ..." Sin bha iad cuideachd 's thàinig iad gus a' ghearran a bha seo. 'S thuirt am madadh-ruadh ... thuirt am madadh-allaidh ris a' madadh - each brèagha a bh' ann. "Ò shin an t-each agamsa, an gearran agamsa," thuirt am madadh-ruadh.


"Uist! Chan ann leatsa a tha e." 'S ann leamsa a tha e 's na goid .... agus tog a chas, an ladhar aige 's gheibh thu manadh loinne air." Seo an rud a bh' ann. Chaidh am madadh-allaidh 's thog e cas an eich 's fhuair e gleog. Nis, chan eil cuimhne agam air a' chòrr dhith a-nis.
$DAM$ Ò well, tha sin math. Agus cò aige a bha sibh a' cluinntinn na tè a bha sin?
$BS$ Och chan eil cuimhne ... dìreach am measg a chèile.
$DAM$ Ò 's e stòiridh mhath a tha sin. Ach bha na h-uiread dhiubh sin ann mun a' mhadadh-ruadh 's mun a' mhadadh-allaidh.
$BS$ Och bha. Agus do chuala sibh a-riamh mu dheidhinn an tunnag ... an ràc 's a' ... an ràc ... A-nis ... an ràc 's an reithe agus ... agus coileach.
$DAM$ Seadh. Ciamar a bha seo a-nis?
$BS$ Agus cat.


