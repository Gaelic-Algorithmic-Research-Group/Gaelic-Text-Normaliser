Informant : D.A. Johnson, Aird Mhór, South Uist
Collector : D.A. MacDonald.
SA 1970/37 B1

An Seann Saighdear agus Corp Muime an Tighearna.
AT1536A

Uel, 's e an naidheachd a tha seo a chuala mise, 's e seann saighdear a bh' ann. Agus tha e coltach nach robh àite-fuirich dòigheil aige ann. Cha robh ann ach fear a bha a' siubhal o àite gu àite. Bhiodh e a' falbh agus ... Thàinig e seothach gu ruige am baile a bha seo ach an turas ud. 'S chaidh e gu ruige taigh iomallach a bha a-mach às a' bhaile a sin agus cha robh ann ach bodach is cailleach. Agus dh'fhaighneachd e dhaibh am faigheadh e fuireach lathaichean ann 's thuirt iad ris gum faigheadh. Dh'innis iad dha an staid


mar a bha, 's nach robh àite aige. Agus thuirt iad gum faigheadh. Bhiodh ... uel ... bha ... ghabh e an uair sin. Bhiodh e a' dol a-mach air an latha fad an latha 's bhiodh e a' tighinn dachaigh air an oidhche 's a' coimhead an adhair. Ach bha aon mhart aig a' bhodach ana sheo agus bha i air fàs sean. Agus cha robh margadh aige dhi agus 's ann a rinn iad suas gu marbhteadh a' bhò, agus gum biodh i aca fhèin. Uel, 's e seo an rud a rinn co-dhiù. Mharbh iad a' bhò agus chaidh e a sailleadh 's a cur air dòigh 's bha i aca a-staigh. Ach bhiodh esan a-mach a h-uile latha, an saighdear. Feasgar a bha seothach thàinig e dhachaigh is dh'fhaighneachd e dhan bhodach, "Cò leis," ars esan, "an damh bàn,"


ors esan, "a tha ann am pàirc shìos an siud?" ors esan. "'S ann annsan a tha beothach snog." "Tha," ors am bodach, ors esan, "le tighearna a tha ana sheo. Chunna tu an taigh mòr," ors esan, "a tha shuas an sin," ors esan. "'S ann leis a tha iad sin," ors esan, "an stoc a tha sin," ors esan. "A dhuine, dhuine," ors esan, "nach e a chuireadh an t-seann bhò gu feum," ors esan, "na biodh e againne." "Ò 's ìoc an nàire dhut," ors am bodach, ors esan. "Na teirig an comhair," ors esan, "a' bheothaich a tha sin co-dhiù." "Ò uel," ors esan, "bhiodh e math còmh ris an t-seann bhò," ors esan, "'s e cho ... cho ... cho reamhar," ors esan, "'s e cho math." Ach co-dhiù cha robh air a seothach ach seo fhèin. Ghabh iad a thàmh an oidhche sin. Agus mun tàinig an latha bha damh bàn air a


spòltadh aig an t-saighdear agus air a shailleadh agus a h-uile sìon dhan chòrr a bh' ann air a thìodhlacadh. Agus chan aithnicheadh duine a-riamh timcheall an taighe nuair a dh'èirich iad gun robh sìon ceàrr. Cha robh air seo ach seo fhèin. Bha iad a' dol air aghaidh mar sin 's bhathar ... bhithear a' bruich, pìos dhen fheòil. Agus chunnaic am bodach seo ... Thug e an aire dha seothach ... na feòladh. Agus bhathas bha iad an latha seo aig an dìnneir agus, "A dhuine, dhuine," ors an saighdear, ors esan, "nach math a chuireas an damh bàn," ors esan, "nach e a chuir an t-seann bhò gu feum," ors esan. "Nach e a tha reamhar ma-thà?" ors esan. Uel, chaidh an damh a-nist air chall


air an tighearna. Cha robh sgeul air. Agus cha robh fhios cà deachaidh e. Cha robh ròs air sìon. Chaidh e an seo gu fear-fiosachd a bha san àite, gu dè dhèanadh e gus faighinn a-mach cò chuir crìoch air an damh bhàn na thug leis e. Uel, shaoil seo ... air am fear seo bha ... 's e ... bha muime dha a-staigh dhan tighearna. Bha i air fàs sean 's i na seann chaillich. "Innsidh mise dhut," ors an duine sin, "dè an rud a nì thu," ors esan. "Nì thu," ors esan, " ... mòr," ors esan, "mar gum biodh thu airson ciste," ors esan, "no airson aodaichean," ors esan. "Agus," ors esan, "cuiridh tu do mhuime innte," ors esan, "agus bidh thu," ors esan, "ga shifteadh," ors esan, "o thaigh gu taigh," ors esan, "agus iarr orra," ors esan, "a' chiste seo a chumail aig an teine, gur e aodaichean


a th' innte a fhuair, dampachd," agus ors esan, "air i o thaigh gu taigh," ors esan, "feuch gu dè chluinneas i 's thoir dhachaigh i h-uile latha," ors esan, "feuch gu dè chluinneas i, dè na naidheachdan a bhios a' dol a's an taigh." 'S ann mar seothach a bha. Rinn an tighearna sin 's chuir e a' mhuime air falbh a's a' chiste 's bhiodh e ga toirt dhachaigh a h-uile latha. Cha robh i a' cluinntinn sìon. Ach an oidhche bha seothach cò-dhiù thàinig i air taigh a' bhodaich. Bha an saighdear, cha robh i a-staigh a's an an tàinig i. Nuair a thàinig e dhachaigh, bha am bogsa mòr a bha sineach air thoirt a-nuas faisg air taobh an teine. "Dè," ors an saighdear, ors esan, "am bocsa a tha sineach tha sin agaibh?" "Ò tha," orsa bodach 's a' chailleach, "tha aodaichean leis an tighearna a fhuair dampachd agus tha e gan cur ann airson ... agus


thathar ag iarraidh an cumail ris an teine," ors esan, "airson gum faigh iad tioram iad. "Diadhachd," ors an saighdear, "mar am faic sinn gu dè na seòrsa aodaichean a th' aige," ors esan. Agus dh'fhalbh e. Ò bha an  fheadhainn ... am bodach 's a' chailleach ag iarraidh gun a dhol na chomhair. Chaidh e sìos. Chaidh iad an lùib a' bhogsa 's dh'fhosgail e e. Chan fhios a'm dè seòrsa fosgladh a bh' air, ach dh'fhosgail e e co-dhiù. Agus bha a' chailleach, muime an tighearna an uair sin agus i ag obair agus slis chàise aice agus i dìreach a-staigh na beul agus i ag obair air itheadh a' chàise. Cha do rinn an saighdear dìreach ach rug e chùl dùirn oirre dìreach agus dhinneadh a chròg agus an t-slis na h-amhaich. Agus thachdadh a' chailleach. Cha robh air seothach ach seo fhèin. Dhùineadh suas a' chiste mar a bha i. Làirne-mhàireach


thugadh air falbh am bogsa. Nuair a dh'fhosgladh am bogsa bha a' chailleach tachdte. Agus 's e i fhèin a thachdadh leis a' chàise a rinn i. Cha robh sìon a choltas sìon eile oirre ach sin, gun a feumadh gu deach a bhristeadh na h-amhaich 's gun robh i ga toirt às le a làimh 's gun ... gun a thachd i i fhèin. Uel, chuireadh an seothach ma chuairt airson ... mar fhiathachadh a chur chun an tìodhlacaidh aice. Thàinig latha tìodhlacaidh 's rinneadh - a' tìodhlacadh 's bha an saighdear air mar a bha gach duine. Rinn an tighearna deagh thìodhlacadh dhi cuideachd 's thàinig iad dhachaigh. Uel, làirne-mhàireach chaidh esan a-mach. Ach an oidhche sin thuirt e ris fhèin, "Bu mhath tìodhlacadh eile a dhèanamh dhan chaillich. Agus 's e sin rud a rinn e. Dh'fhalbh e


agus thog e a' chailleach. Agus thug e dhachaigh i agus," thug e dhan stàball i agus chuir e na seasamh i .. aig taobh loth a bh' ann. Agus bha i ana shin. Agus nuair a dh'èirich gille an stàbaill a's a' mhadainn, fear a bha a' dol a-mach dhan an stàball 's nuair a dh'fhosgail e an doras 's chunnaic e a' chailleach, leig e an aon ràn bàis às 's tharraing e air falbh. Leig ... Thòisich e air èigheach 's air ruith e timcheall an taighe. Dh'èirich an tighearna 's dh'fhaighnich e dè bha ceàrr air. Dh'innis e gun robh a' mhuime a's ... gun robh a' mhuime a thìodhlacadh gun robh i a's a ... gun robh i na seasamh ri taobh na loithe glaise ... an loth glas. "Ò ma-thà," ors esan, "thalla," ors esan, "agus thìodhlac i," ors esan, "agus chan eil duine an seo," ors esan, "chan eil duine san àite seo," ors esan, "a thèid na comhair," ors esan, "ach thu fhèin. Ach, duine seo," ors esan, "mar a thèid," ors esan, "an seann saighdear a tha sìos ... a tha shìos an sin


an taigh a' bhodaich," ors esan. Agus theirig ga iarraidh," ors esan, "agus can g' eil mise a ... ag iarraidh air tighinn a-nuas. Dh'fhalbh an gille. Ràinig e. Dh'fhaighneachd am bodach cà robh e a' dol. 'S thuirt gun robh e ag iarraidh an t-seann saighdear a bha seothach, gun robh muime an tighearna air tilleadh air ais, gun robh i a's an stàball na seasamh. "A dhuine!" ors an saighdear. "Feumaidh nach do dhèilig sibh ceart rithe," ors esan. "Agus tha an tighearna ag iarraidh ort," ors esan, "a dhol suas." "Ò thèid," ors an saighdear, "thèid mise suas," ors esan. "Ach cha bhi mise deònach a dhol far a bheil i idir," ors esan, "gun duais mhath air a shon." Ràinig e suas an tighearna 's dh'innis an tighearna dha. "Ò," ors an saighdear, ors esan. "Chan eil mi airson esan a dhol a-staigh," ors


esan. "Chan fhios dè dh'fhaodas i a dhèanamh ormsa," ors esan. "Uel, feumaidh mi," ors esan, "duais mhath air" "Ò gheibh. Rud sam bith a dh'iarras tu. Ach theirig a bhruidhinn rithe 's faighneachd gu dè tha ga cur an siud." Chaidh an saighdear a-staigh 's cha rachadh duine ... cha rachadh duine faisg an àite far an deach iad. Cha robh iad ach a' fuireach a-mach bhuaithe, bhon stàball. Dh'fhaighneachd an saighdear dhi gu danarra, "Dè chuir a seo thu?" "Thàna mi a dh'iarraidh mo chòirichean fhìn," ors a' chailleach ... e fhèin ga fhreagairt fhèin còirichean. "Dè na còirichean a th' agad an seo?" ors esan. Tha ... Tha a' chailleach ... ors a' chailleach, ors ise, "'S ann leam", ors ise, "an roinn as motha a's an àite a tha seo," ors ise. "Agus cha do rinn iad tìodhlacadh ceart orm." "Uel," ors esan, 's e a' dol dhan doras, "Tha i,"


ors esan, "ag ràdh," ors esan, "g' eil i ag iarraidh a' còirichean fhèin an seo," ors esan. "Agus," ors esan, "gus leatha an roinn as motha tha san àite a tha seo," ors esan, "agus gu ... nach do rinn sibh tìodhlacadh dòigheil dhi. "Ò ma-thà," ors a' §gh§ tighearna," ors esan, "nì sinn tìodhlacadh dhi fhathast," ors esan. "Agus cuir crìoch oirre," ors an tighearna. Agus chaidh e fhèin 's a' chailleach am bad a chèile mas fhìor 's chuireadh a' chailleach ... shlaodadh i 's chuireadh ... rinneadh an ath thìodhlacadh dhan chaillich. Bha tìodhlacadh seo fada gu math na b' fheàrr. Fhuair an saighdear barrachd 's a fhuair e reimhid. Ach co-dhiù, thog an saighdear a-rithist i, an dàrna turas, agus thug e dhan stàball i agus chuir e aig an loth ghlais a bha seothach i


Agus 's ann leatha fhèin a bha an loth a bha seo a-nist. Bha fhios aige. Fhuair esan a-mach gur ann leatha a bha loth a bha seo. Agus bha i na seasamh taobh na lotha glaise. Agus nuair a chaidh an gille an latha sin dhan stàball bha a' chailleach roimhe a-rithist. Leig e na ràin 's na lasagan às gun robh muime an tighearna siud an-diugh a-rithist. Ò chuireadh a dh'iarraidh an t-saighdear. Ò cha robh an saighdear airson tighinn idir, idir, an dàrna turas na lùib idir. Cha robh. Chan robh fhios gu dè dh'fhaodadh i a dhèanamh aire-san. B' fheàrr leatha duine aca fhèin. Ò chan fhaighteadh duine idir a rachadh faisg na ... sa stàball dìreach far an robh i. Agus coma leat co-dhiù, chaidh an saighdear a-staigh. Agus thuirt a' ... bhruidhinn e ris a' chaillich gu danarra, 's bhruidhinn e rithe mar a bhruidhinn e. 'S cha d'fhuair i ...


'S ann leatha bha an loth a bha seo 's ann leatha a bha an roinn bu mhotha 's cha robh sìon leis an tighearna ann ach 's ann leathase a bha an roinn bu mhotha a bh' ann. Agus bha i ag iarraidh pàirt còir a gnothaichean fhèin agus dhe còirichean fhèin a chur air a son agus iad tìodhlacadh dòigheil a dhèanamh dhi agus nach e na tìodhlaidhean a bha iad a' dèanamh dhi idir, bha iad ... Ò dh'innis e seothach dhan tighearna 's bha iad ga chluinntinn mar bha iad ga chluinntinn fhèin a' bruidhinn an àite na caillich a-muigh co-dhiù. Agus ò thuirt an tighearna gun dèanadh àsan an tìodhlacadh cho math 's a b' urrainn dha. Uel, rinneadh sin dhi, tìodhlacadh a-rithist. Ach an treas uair a thog an saighdear i ... agus dh'fhàg e san stàball an latha sin agus chuireadh ga iarraidh mar a chuireadh reimhe.


Agus co-dhiù cha robh e a-muigh na a-mach as an triob seo airson mur am faigheadh e deagh dhuais. Cha robh e a-muigh na a-mach ... Ò Dhia gheibh thusa rud sam bith a dh'iarradh e na suim sam bith a dh'iarradh e bheireadh an tighearna dha e, ach e a dhol a bhruidhinn ri a mhuime. "Agus," ors esan, "bheir a-mach an làir ruadh," ors esan, "dhòmhsa agus leig a-mach," ors esan, "an làir ruadh dhòmhsa." Leig an saighdear a-mach an làir ruadh. Agus fhuair am fear grèim oirre agus thugadh air falbh i agus thòisich e air a beartachadh ri gige. Agus "Tha mise," ors an tighearna, "a' dol a dh'fhàgail an àite, ga chaith dhìom. Chan eil reusan sam bith dhomh a bhith rithe," ors esan. "'S na bheil ann," ors esan, "biodh e aice fhèin," ors esan. "Bidh mise clìoras i," ors esan. "Uel, chuala an


saighdear seothach agus fhuair e ròp agus cheangladh a' chailleach ri tòn na làireadh glaise. Agus fhuair an tighearna ... Bha e a' faighinn deiseil a ghige, e fhèin 's a bhean 's a ... chan eil fhios a'm dè, cha chuala mi gun robh clann idir aige ach bha i fhèin 's a' bhean aige co-dhiù. Agus nuair a fhuair a ... a tharraing an tighearna air falbh ... cha robh i ach air pìos ... fhuair e pìos a-mach e bhon taigh, leig esan a-mach an loth ghlas. Siud an loth a-mach às deòidh màthar 's a' chailleach air an tòin aice. Chunnaic an tighearna a' tighinn i 's bha a-nist rathad aige ... an rathad air an robh e a' dol bha drochaid air an rathad agus bhiteadh an ... bhiodh an drochaid fosgailte uaireannan air sàilleibh rudan a bha a' dol suas thron ... thron abhainn a bh' ann. 'S bha


an drochaid bhiodh i fosgailte. Agus cha do sheall an tighearna a-riamh cò-dhiù bha an drochaid fosgailte 's gus nach robh. 'S ann a bha e a' sealltainn air an tè às a dheòidh feuch an robh i a' dlùthadh air. Agus ghabh e fhèin 's an gige dhan abhainn 's ghabh a' chailleach 's an leth às a dheòidh. Agus chaidh crìoch oirre ana shineach uileag. Uel, bha ... bha a-nist §saigh§... an seann-saighdear a-nist ... Cha robh duine san àite a bhuineadh dhan tighearna a bh' ann. Bha an saighdear, an seann saighdear a-nist a bh' ann cha d'fhuair e a thuarastal air deireadh bhon tighearna idir, airson pàidh... a dhol a bhruidhinn ris a' chaillich. Bha e gun a thuarastal fhaighinn. Agus 's ann a chlaim e an t-àite, ars taigh aig an tighearna.


Agus thàinig e fhèin agus am bodach agus a' chailleach gu ruige taigh an tighearna. Agus dh'fhàg mise ann iad.
