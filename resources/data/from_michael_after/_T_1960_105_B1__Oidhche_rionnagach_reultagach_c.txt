Informant : Nan MacKinnon, Vatersay
Collector : Lisa Sinclair
SA 1960/105 B1
Oidhche rionnagach reultagach
AT 1505


Bha tè ana seo, agus 's ann còmh ri màthair an duine a bha i a' fuireach nuair a phòs i. Uill, bha màthair an duine cho cruaidh oirre. Cha robh iad uabhasach fada a-staigh air a chèile idir. Ach co-dhiù turas an seo mharbh iad mart mar a bha iad a' dèanamh sa gheamhradh co-dhiù mar bu trice, agus cha robh bean a' ghille a' faighinn sgath an t-saoghail dhen mhart ach an grùthan. Co-dhiù, oidhche seo dh'èirich i a-mach às an taigh. 'S e àm a' gheamhraidh a bh' ann, 's dh'èirich i a-mach às an taigh. Nuair a thill i a-staigh co-dhiù, thuirt màthair a' ghille rithe. "Dè seòrsa oidhche a th' ann a-nochd?" "Oidhche rionnagach reultagach," ars ise, "gun ghaoth, gun thuireadh, gun uisge." "Nach iongantach," ars ise, "an t-seann chailleach, ars ise, "an oidhche a th' ann." 'S iongantaiche na sin," ars ise, "an tè eile, "mart a bhith na ghrùthan air fad."

